Російський «Витязь»: загроза від новітнього ЗРК С-350
Про появу на фронті нового російського зенітно-ракетного комплексу С-350 «Витязь», пропагандистські медіа країни-агресора повідомили ще навесні 2023 року. 
Вже у грудні українські захисники повідомили, що FPV дронами-камікадзе нібито були знищені машини зі складу цього ворожого комплексу ППО на одній з ділянок фронту. 
Поява таких зенітних комплексів на тимчасово окупованій території створює нові виклики українській бойовій авіації біля лінії зіткнення, розвідувальним і ударним безпілотникам та крилатим ракетам. Тому варто розглянути основні характеристики С-350 та перспективи його подальшого надходження до російської армії. 
Створення російського зенітно-ракетного комплексу С-350 середньої дальності корпорація «Алмаз-Антей» розпочала у 2007 році. При проектуванні використали напрацювання по експортному проєкту ЗРК KM-SAM, який росіяни розробляли в інтересах Південної Кореї вигравши міжнародний тендер. Також фінансування Кореєю дослідно-конструкторських робіт по KM-SAM дозволило продовжувати роботу над створенням комплексу «Витязь». 
У 2012 році був виготовлений дослідний зразок комплексу. Випробування розпочалися у 2013 році та тривали до квітня 2019. Вже у грудні 19-го року «Алмаз-Антей» передав міноборони РФ перший комплект ЗРК С-350. А у лютому 2020 року цей комплект надійшов до 11-го навчального центру зенітних ракетних військ у Ленінградській області для підготовки майбутніх операторів цього ЗРК. Таким чином перший «Витязь» надійшов до складу повітряно-космічних сил РФ (ВКС) у 2020 році. 
ЗРК С-350 «Витязь» має замінити системи ППО С-300ПС та Бук-М1-2. Він призначений для оборони адміністративних, промислових та військових об’єктів від масованих ударів з повітря. Заявлено, що комплекс нібито здатний одночасно відбивати удари різних засобів повітряного нападу з різних напрямків. 
Росіяни стверджують, що С-350 може знищувати аеродинамічні цілі на відстані до 60 і на висоті до 30 км. За інформацією виробника, «Витязь» нібито може збивати балістичні цілі на дальності до 30 км і на висоті до 25 км. Одночасно комплекс максимально може уражати 16 аеродинамічних цілей (літаки, БПЛА, крилаті ракети), або 12 – балістичних. Час розгортання системи в бойове положення – 5 хвилин. 
Комплекс С-350 «Витязь» складається:  
Усі елементи зенітної ракетної системи С-350 встановлюються на спеціальне колісне шасі БАЗ-69092-012. 
У «Витязь» можуть використовуватися два типи зенітних ракет: 9М96 (9М96Е/9М96Е2) середньої дальності або 9М100 малої дальності. Кожна пускова установка 50П6А несе 12 зенітних ракет. 
Одноступеневі твердопаливні зенітні ракети 9М96Е і 9М96Е2, які між собою відрізняють потужністю двигуна, максимальною дальністю польоту, досяжністю по висоті та масогабаритними характеристиками, виконані за аеродинамічною схемою “качка”. Ракети під час пуску використовують холодний вертикальний старт – перед запуском маршового двигуна вони викидаються з контейнера на висоту більше 30 м. У процесі підйому на цю висоту ракета схиляється в бік повітряної цілі за допомогою газодинамічної системи. Крім того, заявлено, що газодинамічна система забезпечує ракеті режим надманевреності при цьому перевантаження ракети сягає 20g. 
Ракети на початковій і середній ділянках траєкторії польоту використовують інерційне керування з радіокорекцією від комплексу ППО, а безпосередньо перед перехопленням повітряного об’єкта, ракета переходить на активне радіолокаційне самонаведення за рахунок власної головки самонаведення (ГСН). 
Своєю чергою зенітна ракета 9М100 (9М100Е) це одноступенева ракета малої дальності виконана за схемою з несучим корпусом і твердопаливним двигуном з керованим вектором тяги. На середній ділянці траєкторії ракета управляється інерційною системою з радіокорекцією від РЛС, на кінцевій ділянці повітряна ціль захоплюється пасивною інфрачервоною ГСН. Дальність ураження цілі – до 15 км на висоті до 8 км. Варто зазначити, що у відкритому доступі немає інформації про реальне застосування цих ракет у ЗРК С-350. 
З відкритих джерел відомо, що станом на 2022 рік військові країни-агресора перебувало лише шість пускових установок С-350. Раніше у планах  країни-агресора було з 2021 по 2027 року отримати на озброєння повітряно-космічних сил Росії 12 дивізіоні ЗРК С-350. Зенітні ракетні комплекси мають надійти на озброєння п’яти полків протиповітряної оборони. 
Таким чином можна зробити припущення, що росіяни не встигають  постачати ці комплекси ППО до своєї армії. Невідомо, що впливає на затримки виробництва. Можливо, раніше у С-350 передбачалося використовувати елементи електроніки іноземних виробників, а через санкції постачання складових дуже ускладнилося. І вони зараз намагаються перевести комплекс С-350 на іншу більш доступну для себе елементну базу. 
У соцмережах 6 грудня МВС України поширили відео в якому було завіксовано ураження російської техніки на тимчасово окупованій території. 
Було заявлено, що воїни 11 бригади НГУ з підрозділу ударних безпілотників “Ластівка”, а саме екіпаж “Самосуд” уразив за допомогою FPV-дронів машини зі складу російського комплексу С-350. 


Ігор Клименко:



Нацгвардійці на Херсонщині знищили російський ЗРК "Витязь".
Це новітній російський зенітно-ракетний комплекс малої та середньої дальності, призначений для точкового захисту від літаків, балістичних ракет, дронів та високоточних атак. pic.twitter.com/Z6oKoxmYoa
— МВС України (@MVS_UA) December 6, 2023

Повідомляється, про знищення однієї пускової установки та ураження ще однієї машини, що були виявлені на лівобережжі Херсонщини.
Однак варто зазначити, що на опублікованому відео складно ідентифікувати машини через відстань та низьку якість зображення з камери дрона.
 Візуальне порівняння машин з відео з пусковою ЗРК С-350
Для наглядності можна порівняти зображення машини з відео з пусковою установкою 50П6 ЗРК С-350. Машина на відео також не схожий на РЛС чи машину управління цього російського комплексу ППО.


 Російська машина, яку важко ідентифікувати і точно визначити її функціональне призначення. Кадр з відео МВС України
Інша машина, яка потрапила на відео, взагалі важко візуально ідентифікується. Це може бути звичайна армійська тентована вантажівка. Однак однозначно, підтвердити чи спростувати факт ураження машин зі складу комплексу «Витязь».
Не дивлячись на заяви російських пропагандистів про успішне застосування нового ЗРК С-350 у війні проти України. У відкритому доступі немає даних, які б могли підтвердити ці заяви.
 
Ігор Клименко: 
Нацгвардійці на Херсонщині знищили російський ЗРК "Витязь". 
Це новітній російський зенітно-ракетний комплекс малої та середньої дальності, призначений для точкового захисту від літаків, балістичних ракет, дронів та високоточних атак. pic.twitter.com/Z6oKoxmYoa 
— МВС України (@MVS_UA) December 6, 2023 
 
Повідомляється, про знищення однієї пускової установки та ураження ще однієї машини, що були виявлені на лівобережжі Херсонщини. 
Однак варто зазначити, що на опублікованому відео складно ідентифікувати машини через відстань та низьку якість зображення з камери дрона. 
Для наглядності можна порівняти зображення машини з відео з пусковою установкою 50П6 ЗРК С-350. Машина на відео також не схожий на РЛС чи машину управління цього російського комплексу ППО. 
Інша машина, яка потрапила на відео, взагалі важко візуально ідентифікується. Це може бути звичайна армійська тентована вантажівка. Однак однозначно, підтвердити чи спростувати факт ураження машин зі складу комплексу «Витязь». 
Не дивлячись на заяви російських пропагандистів про успішне застосування нового ЗРК С-350 у війні проти України. У відкритому доступі немає даних, які б могли підтвердити ці заяви. 
