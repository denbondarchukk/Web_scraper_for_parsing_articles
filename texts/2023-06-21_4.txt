Японія повертається у коло авіаносних держав (2 частина)
У минулій частині ми розглянули розвиток японського авіаносного флоту від його початку, до створення сучасних авіаносних кораблів з можливістю посадки та зльоту з них бойової авіації. 
З моменту заснування морських сил самооборони, країна прагнула отримати авіаносний корабель власної побудови. Плани придбання вертольотоносця у 1960-х роках за програмою “CVH” провалились через політичну ситуацію в країні та проблемами у суднобудуванні. 
Більш сучасний розгляд створення легкого авіаносця за програмою “DDV” з літаками Sea Harrier у 1980-х роках теж не був реалізований через впровадження нових кораблів з бойовою інформаційно-керуючою системою (БІКС) Aegis. 
Наразі, останнім проєктом авіаносного корабля виступає клас “Ідзумо”, який створювався з досвіду експлуатації більш озброєного проєкту корабля класу “Хюга”. 
Розробка вертольотоносця проєкту 24DDH була зумовлена створенням більшого корабля, з покращеними можливостями управління авіагрупою, а ніж у класу “Хюга”. 
Корабель не отримав більшість систем, які були реалізовані в попередньому проєкті через зміну тактики його використання у морі. 
Було прийнято рішення використовувати кораблі класу “Ідзумо” разом з кораблями супроводу, а його озброєння складалось тільки з систем самооборони ЗАК Mk.15 Phalanx та ЗРК SeaRAM. 
Для наочності, клас “Хюга” у своєму розпорядженні мав 16 комірок системи вертикального пуску Mk.41, в які встановлювались зенітні ракети ESSM та протичовнові ракети VL-ASROC, крім того, корабель було оснащено торпедними апаратами, а сам корабель повинен був діяти самостійно, без супроводження. 
Можливості використання авіації на класі “Ідзумо” були значно покращені. Корабель має повністю відкриту палубу довжиною 245 метрів та шириною 38 метрів (Клас Хюга 195х33 метри). 
Це дозволило одночасно керувати взльотом та посадкою до 5 літальних апаратів. 
Реалізація бортового ліфта, дозволила спускати до ангара більш габаритні літальні апарати, такі як винищувачі F-35B. 
Крім того, використання бортового ліфта ніяк не буде заважати інших літальним апаратам під час зльоту та посадки. 
Біля ліфта присутні паркувальні місця для гелікоптерів та технічного обладнання палубної команди. 
Починаючи з 2020 року, Міністерство Оборони Японії регулярно виділяє кошти на підготовку та модернізацію двох кораблів класу “Ідзумо” – JS Ідзумо та JS Кага. 
Модернізація буде відбуватись поетапно, для зменшення затримок кораблів в доках. Першим на модернізацію було відправлено вертольотоносець JS Ідзумо у 2020 році. Перший етап модернізації корабля був пов’язаний зі зміною покриття палуби на жаростійку для 4 та 5 посадкового місця. 
Вже 3 жовтня 2021 року, на вертольотоносець JS Ідзумо здійснив посадку та зліт літак F-35B КМП США. 
Ця подія стала дуже значущою для морських сил самооборони Японія, оскільки це був перший японський корабель після другої світової, який був підготовлений для роботи з бойовими літаками. Крім того, це перша посадка бойового літака на палубу японського корабля після 2 світової війни. Через конституційну заборону мати авіаносний флот, та повільний розвиток ВМФ Китаю, Японія не так активно приділяла увагу розвитку авіаносного флоту. 
Цього ж року, була анонсована модернізація вертольотоносця JS Кага, який вже на першому етапі мав отримати збільшену носову частину, та покращені ліфти та системи керування польотами. 
На сьогодні, вертольотоносець JS Кага завершує свій етап реконструкції, який дозволить йому стати першим повністю підготовленим авіаносним кораблем Японії, і починаючи з 2024-25 року буде мати свою авіагрупу у складі 12 винищувачів. 
Своєю чергою, F-35B будуть входити до складу Повітряних сил самооборони Японії, і залучатись при необхідності. 
