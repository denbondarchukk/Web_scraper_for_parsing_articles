CV 90: Історія, варіанти, оператори
Україна планує закупити 1000 БМП CV90. Таку новину повідомили чеські медіа. Їй передувала інформація про наміри українського уряду спільно зі Словаччиною та Чехією купувати бронетехніку. Саме шведська CV90 стала переможцем тендерів у цих двох європейських країнах. А ЗСУ вже мають у арсеналі цю машину у версії CV9040. Тож інформація про кооперацію в закупівлях шведської БМП виглядає логічною. З цієї нагоди Мілітарний вирішив нагадти історію та характеристики CV90 і спробувати оцінити доцільність такої масштабної закупівлі. 
Бойова машина піхоти CV90 (швед. – Stridsfordon 90) розроблялася на замовлення сухопутних військ Швеції компаніями Hägglunds (нині належить BAE Systems) та Bofors. Розробка розпочалась після прийняття шведським оборонним відомством у 1977 році постанови, яка відкрила шлях до широкої механізації армії. В той час Швеція потребувала нової БМП, що була б здатна боротися з танками, низьколітаючими повітряними цілями та мати високий рівень живучості. 
Створенню власної машини передувало детальне вивчення закордонного досвіду. Дослідженнями нових військових машин зайнялася спільне підприємство Hägglunds та Bofors – компанія HB Utveckling AB. Вона сфокусувалася на аналізі компонування різних броньованих машин у різних вагових категоріях, починаючи від 8 тонн і вище. 
Наприкінці 70-х років досліджувані машини зросли у вазі. Бронетехніка важчала, бо росла потреба у більшому корисному навантаженні, як за вагою, так і за об’ємом. 
З іншого боку, розробники мали створити машину придатну для використання на півночі Швеції. Це вимагало прохідність через глибокий сніг та болота. 
На початку 80-х років дослідження були зосереджені на машинах, здатних пробивати борти сучасних танків і водночас перевозити стрілецьке відділення з 8 солдатів. 
Озброєння, що вивчалося, було в діапазоні калібрів від 25 мм до 60 мм. Машина повинна була боротися з вертольотами та низьколітаючими літаками, що привернуло особливу увагу до гармат Bofors калібру 40 мм та 57 мм. 40-мм башта для двох бійців мала вагу та об’єм, подібні до ваги та об’єму башти ІКВ 91. 
Оскільки машина також мала перевозити 8 солдатів, це неминуче призводило до збільшення ваги машини. Метою проектного дослідження було зменшити вагу до 20 тонн (пізніше вона була перевищена). 
  
В результаті досліджень було видано близько 500 вимог, що визначали технічні характеристики, яким повинна відповідати майбутня БМП. Крім того, був складений список пріоритетів для розробки, що складається з семи пунктів, у такому порядку: 
На етапі проектування було створенно декілька стендових зразків для випробування ходової і озброєння, також під час створення був відкинутий ряд рішень, що спростили і здешевили машину. 
Було створено п’ять дослідних зразків, які мали різні конфігурації озброєння. 
Інтенсивні випробування відбувалися між 1988 і 1991 роками. Серійне виробництво розпочалося у 1993 році. Перша серійна машина зійшла з конвеєру 1 листопада 1993 року. 
Вага машини, в залежності від варіанту, може складати від 23 до 38 тонн, довжина 6,8 метрів, ширина 3,8 метрів, висота 2,8 метрів. 
Екіпаж складається з командира, навідника та водія, десант, залежно від версії, складає від 6 до 8 осіб. 
Двигун  14 літровий дизельний Scania DS14 або 16 літровий дизельний DC1, потужністю від 550 до 1000 кінських сил. 
Запас ходу по бездоріжюю складає 320 кілометрів, по автодорогам 900 кілометрів, максимальна швидкість до 70 кілометрів на годину. 
Корпус бойової машини, виготовлений із броньової сталі, здатен витримувати обстріл із 30-мм автоматичної гармати у передній проекції, та обстріл із кулемету Владімірова калібру 14,5-мм по колу. Такий бронезахист робить машину однією із самих захищених серед своїх конкурентів на ринку. 
Stridsfordon (Strf) 9040 (SB1A3) – базова модель, оснащена 40-мм автоматичною гарматою Bofors, може перевозити до 8 бійців. З листопада 1997 року гармата була гіростабілізована. Версії позначаються літерами A, B або C в залежності від модернізації. Всі версії, починаючи з А, залишаються на озброєнні. 
Strf 9040 – оригінальна заводська версія без стабілізації гармати та міномета Liran. Під час виробництва були зроблені зміни, всі машини були модернізовані до стандарту Strf9040A. 
Strf 9040A – версія, що модернізована за рахунок значних змін шасі та зовнішньої стабілізації гармати. Через зміни компоновки кількість десанту зменшилася до 7. 
Strf 9040B – оновлений за рахунок покращення озброєння (нове програмне забезпечення для управління вогнем, електричний ударник, повністю стабілізована гармата з внутрішньою стабілізацією та запасним прицілом з відеокамерою для навідника), покращеної підвіски для підвищення точності вогню та комфорту екіпажу під час руху. 
Strf 9040B1 –  Strf9040B модифікований для міжнародних миротворчих місій. Має клімат-контроль і протиосколковий захист. 
Strf 9040C – версія для навчання екіпажу та міжнародних операцій. Як і 9040B1, має додатковий захитс і клімат-контроль. Через великі габарити та вагу було прийнято рішення зменшити кількість десанту до 6. 
Luftvärnskanonvagn (lvkv) 9040: зенітна машина, що оснащена радаром PS-95 від Thomson CSF Harfang (зараз Thales Group) і 40-мм автоматичною гарматою, здатною використовувати програмовані боєприпаси. 
Granatkastarpansarbandvagn (Grkpbv) 90 – машина оснащена двома 120-мм мінометами. 
Stridsledningspansarbandvagn (Stripbv) 90 – командна машина, що використовується на рівнях батальйону і бригади. 
Störpansarbandvagn (Störpbv) 90 – машина РЕБ з станцією LEMUR, проєкт заморожений з 2002 року. 
Strf 90120 / CV90120-T – легкий танк-демонстратор, озброєний гарматою CTG 120/L50, розробленою компанією RUAG. Гармата 120-мм гладкоствольна, довжиною 50 калібрів зі скорострільністю 12-14 пострілів за хвилину. Дванадцять пострілів першої черги зберігаються в башті, а ще 33 зберігаються в задній частині корпусу. 
Stridsfordon 9040/56 – прототип версії CV9040, оснащений протитанковою ракетою Bofors RB56. Мала проблеми з наведенням прицілу, які не були вирішені. Проєкт заморожений. 
Експортні версії постачаються замовникам з баштами BAE Systems Hägglunds серії E з озброєнням в діапазоні 30-120 мм. Більшість з 600 поставлених башт оснащені 30-мм або 35-мм гарматами. 
CV9030 – експортна версія з 30-мм автоматичною гарматою Bushmaster II. Прийнята на озброєння Норвегією, Швейцарією та Фінляндією. У BAE Systems Hägglunds оригінальна версія норвезької CV9030N відома як CV90 Mk I. Фінська CV9030FIN і швейцарська CV9030CH відомі як CV90 Mk II. CV90 Mk II також доступна як CV9030 COM – Command & Control Vehicle. Нещодавно модернізовані бойові, командно-штабні та розвідувальні машини піхоти CV9030N для Норвегії відомі як CV90 Mk IIIb, це найсучасніший варіант, який зараз перебуває на озброєнні. 
CV9035 – версія, що зброєна гарматою Bushmaster III 35/50. Прийнята на озброєння в Нідерландах як CV9035NL та Данії як CV9035DK. У класифікації BAE Systems Hägglunds CV9035 відома як CV90 Mk III. 
CV90105 – легкий танк зі 105-мм нарізною танковою гарматою. Розроблений компаніями Hägglunds (BAE Systems) та GIAT (Nexter). Новіша версія має башту Cockerill XC-8. 
CV90120-T – легкий танк, оснащений танковою баштою з гладкоствольною 120-мм гарматою (RUAG). 
CV90 CZ – експортний варіант, розроблений у співпраці з компанією VOP CZ, продається в Чехії. 
CV90 CZr – експортний варіант, розроблений у співпраці з компанією VOP CZ, що продається в Чехії, з безпілотною дистанційно керованою баштою Kongsberg MCT-30, трохи піднятим корпусом та перископічною системою. 
Armadillo – бронетранспортер, зроблений на модульному шасі CV90 Mk III. CV90 Armadillo може постачатися у варіантах бронетранспортера, санітарної машини, командно-штабної машини, ремонтно-евакуаційної машини. Наразі експлуатується лише версія БТР, п’ять одиниць доставлено до Данії для випробувань. 
CV90RWS STING – інженерний варіант, розроблений на шасі CV90 Mk I. Ця машина може бути оснащена мінними тралами або роботизованим маніпулятором, 28 одиниць були замовлені норвезькою армією. 
CV90RWS Multi BK – варіант самохідного міномету, розробленого на шасі CV90 Mk I. Машина озброєна мінометом VingPos Mortar Weapon System з 81-мм мінометом L16A2. 24 машини були замовлені норвезькою армією. 
CV90 Mk IV – розроблений BAE модернізований варіант, представлений у січні 2018 року, продається в Чеській Республіці, а також існуючим клієнтам як пакет модернізації. Має новий двигун Scania потужністю до 1000 кінських сил, трансмісію Perkins X300 і збільшене до 2 тонн корисне навантаження. Машина обладнана системою BAE iFighting, яка, як стверджується, покращує ситуаційну обізнаність, допомагає приймати рішення, покращує ергономіку, а також допомагає керувати ситуацією на полі бою. 
13 січня 2021 року Організація оборонного постачання (DMO) Збройних сил Нідерландів підписала контракт з компанією BAE Systems Hägglunds на середньострокове оновлення 128 машин CV90 Королівської армії Нідерландів з опціоном на ще 19 машин. 
Проєкт MLU передбачає широкий спектр модернізацій та вдосконалень. Башта була повністю перероблена і оснащена новою гарматою, 500-мм висувним електрооптичним датчиком на щоглі, системою активного захисту Iron Fist LD (Light Decoupled) компанії Elbit Systems, кулеметом FN MAG і здвоєною пусковою установкою для протитанкових керованих ракет Spike LRII. 
Крім того, CV90 будуть оснащені гумовими гусеницями, модернізованим охолодженням, різними покращеннями кібербезпеки та оновленою інфраструктурою командування і управління. Будівництвом нових башт займатиметься голландська компанія Van Halteren Defence. 
Операторами машин крім Швеції стали Норвегія, Данія, Нідерланди, Швейцарія, Фінляндія, Україна та Естонія. 
Швеція для власної БМП CV 9040C як використовує бронемодулі AMAP від німецької компанії IBD Deisenroth Engineering, що забезпечує захист  від 30-мм бронебійного опереного снаряда. Всього Швеція має 549 БМП. 
До складу захисного комплекту AMAP крім навісних модулів пасивної броні для корпусу і башти входить протимінний захист, розташований на днищі бронекорпуса, а також протиосколкова підбивка бойового відділення. 
Норвегія провела модернізацію захисту відразу при покупці машини CV 9030N, встановивши навісну броню MEXAS, країна має 144 CV9030N. 
Данія для модифікації CV 9035 MKIII придбала навісний комплект броні MEXAS, доповнивши його системою маскування Barracuda і комплектом бронерешіток L-ROD. Всього Данія має 45 CV9035DK. 
CV9035 Mk III Нідерландів має комплекти навісної броні компанії RUAG Land Systems. Нідерланди придбали 184 комплекти навісних модулів захисту горизонтальних проєкцій RoofPRO-P і 100 комплектів навісних модулів бортів машини SidePro. Після продажу 44 БМП Естонії і втрати машин у Афганістані, на озброєння країни залишилося 132 CV9035. 
Швейцарія має на озброєнні 186 CV9030CH, а Фінляндія 102 CV9030FIN. 
Армія Словаччини і BAE Systems Hägglunds 12 грудня 2022 року підписали контракт на суму 1,3 мільярда євро на придбання 152 ББМ CV90 MkIV. 
Контракт включає 122 варіанти БМП, озброєних 35-мм автоматичною гарматою і протитанковими керованими ракетами SPIKE-LR, а також системою активного захисту Iron Fist. 
Інші варіанти, замовлені словацькою армією, включають командно-штабні, інженерні та ремонтно-евакуаційні машини на базі CV90. 
24 травня 2023 року BAE Systems Hägglunds і чеські військові підписали контракт вартістю $2,2 млрд на придбання 246 бойових машин піхоти CV90 MkIV у семи різних варіантах. 
Переговори щодо нових бойових машин піхоти були скоординовані зі Словаччиною, яка також нещодавно обрала CV90 Mk IV 
В рамках допомоги Швеція надає Україні 51 CV9040C, навчання особового складу, за версією шведської газети Expressen, повинно було закінчитись на прикинці травня. 
Минулого тижня міністр оборони України Олексій Резніков повідомив про підписання декларації з чеською і словацьким колегами, Яною Черноховою та Мартіном Шкленаром про співпрацю в придбанні та експлуатації бойових машин піхоти СV90. 
України висловила зацікавленість у придбанні понад 1000 цих БМП, за оцінками, сума контракту може сягнути астрономічної цифри у 10 млрд євро. 
За умови оснащення цими машинами сучасних штатів, на взвод знадобиться по 3-4 БМП, у такому разі оснастити ними можна буде до 15 бригад. 
Також виникає питання щодо локалізації виробництва такої БМП в Україні, сам виробник з 1993 року випустив близько 1400 одиниць і невідомо, чи зможуть наявні виробничі потужності BAE Hägglunds впоратися з таким замовленням. 
У підсумку можна сказати, що CV90 це машина, що позбулася “дитячих хвороб” через свій довгий шлях експлуатації і модернізації великою кількостю європейських держав. Озброєння механізованих частин ЗСУ такими БМП неймовірно посилала б українське військо. 
Сильні сторони цієї машини та її вади можна буде побачити найближчим часом на полі бою в Україні. 
