Західна бронетехніка в наступі на Харківщині
Українські війська за тиждень змогли звільнити майже всю Харківську область. 
Вдень 6 вересня почали з’являтись перші повідомлення про наступ Збройних Сил України в районі міста Балаклія на Харківщині. 
Для позначення української техніки під час контрнаступу на Харківщині військові обрали рівносторонній білий хрест. 
Українці всього за декілька днів змогли взяти під контроль такі важливі для Росії міста, як Куп’янськ та Ізюм. Адже саме Куп’янськ був важливим логістичним центром, через який окупанти могли забезпечувати своїх військових в Ізюмі, а ізюмський плацдарм військові країни-агресора використовували для наступу на північ Донеччини. 
За 7 діб вдалося звільнити чотири міста – Балаклію, Ізюм, Куп’янськ і Вовчанськ. Загальна площа цих деокупованих територій – понад 2 тисячі квадратних кілометрів. 
Деякі українські підрозділи під час операції проривались з боями на десятки кілометрів на добу. 
Свою поразку Кремль визнав не відразу. Лише 10 вересня міністерство оборони РФ заявило, що здійснило «згортання» і «перегрупування» своїх військ з Харківщини для посилення донецького напрямку. 
Відступ росіян, який міноборони РФ назвало «перегрупуванням», був хаотичний, який привів до значних втрат у техніці, яка була знищена або потрапила до українських сил відносно неушкодженою. 
Українська перемога в операції на Харківщині досягнута зокрема завдяки перевазі у якісній зброї, яку Україна отримала від країн-партнерів. 
У ході контрнаступну на Харківщині українські сили залучили свою нову артилерію. 
Зокрема, 155-мм самохідні артилерійські установки «KRAB» польського виробництва. 
Перші 18 гаубиць «KRAB» Україна в рамках військової підтримки від Польщі отримала в травні цього року. 
Екіпаж цієї машини — 5 бійців, її вага — близько 50 тонн. Час переходу гаубиці з похідного в бойове положення становить 30 секунд. Електронні системи САУ мають цифровий радіозв’язок і тепловізори, системи оповіщення, самозахисту та наземної навігації з топографічною прив’язкою. 
Коригування цілі відбувається за допомогою БПЛА. Силова установка у 1000 кінських сил дозволяє розвивати швидкість до 60 кілометрів за годину по асфальтованій та 30 по ґрунтовій дорозі. Дальність ходу сягає 400 км. 
У ході контрнаступу використовуються німецькі самохідні артилерійські установки «Panzerhaubitze 2000». 
Офіційно українські військові отримали близько 18 САУ «PzH 2000». Це спільний пакет підтримки від Німеччини та Нідерландів (10 з Німеччини та 8 з Нідерландів). Разом з адаптованими САУ українські військові отримали  запасні деталі до цієї техніки та навчання з експлуатації. 
«PzH 2000» виготовлена на базі вузлів та агрегатів танка «Leopard 2». 
Німецька самохідна артилерійська установка має автоматичну систему заряджання та високий рівень автоматизації усіх систем. 
У ході контрнаступу використовуються самохідні артилерійські установки «М109». 
Інформації про роботу цих САУ мало. Ймовірно, на Харківщині українські військові використовували «М109», які Україна отримала від Латвії минулого місяця. Це шість самохідних гаубиць у версії «М109A5». 
«М109A5» здатна вести вогонь на відстань у 22 км звичайними боєприпасами та на відстань у 30 км зі спеціальними. 
Для переходу з маршу до першого пострілу гаубиці потрібна хвилина, а щоб покинути позицію після стрільби – 30 секунд. 
Під час контрнаступу Харківщині почали з’являтися відео з реактивними артилерійськими системами «M270» та «M142 HIMARS». 
Автори відео повідомляли, що ці РСЗВ були зафіксовані у Харківській області, але установки не мали розпізнавальних знаків у вигляді білих хрестів. 
Повідомлялось, що «M142/M270» працювали по російських позиціях з району звільненої Балаклії. РСЗВ «M270» супроводжували бронемашини турецького виробництва «Kirpi». 
Сполучені Штати Америки передали Україні 16 установок «M142 HIMARS». Німеччина поставила три реактивні системи залпового вогню «MARS II» («M270»), а Британія передала Україні 6 установок «M270». 
У ході контрнаступну на Харківщині українські сили використовували танки Т-72М1, які були передані країнами Європейського союзу. 
Танки Т-72 Україні передавала Польща, Чехія та Північна Македонія. Польща віддала на потреби Збройних Сил України близько 200 танків. 
Танк Т-72М – це експортна версія радянського танка Т-72А. У 1982 році світ побачив модель М1 – подальший розвиток Т-72М. 
Танк отримав додатковий 16-мм броньовий лист на верхній лобовій деталі корпусу та комбіновану броню башти. 
У ході контрнаступну на Харківщині українські сили використовували бронетранспортери «FV103 Spartan» із Великої Британії. 
«FV103» належить до сімейства бойових броньованих машин CVR (Combat Vehicle Reconnaissance). 
У британській армії цей БТР використовують для транспортування невеликих спеціалізованих груп розвідників, стрільців-зенітників, мінометників, саперів тощо. 
«Spartan» може перевозити до семи осіб, у тому числі трьох членів екіпажу. На озброєнні цей бронетранспортер має один кулемет 7,62 мм. 
У ході контрнаступну на Харківщині українські сили використовували різні модифікації бронетранспортерів «М113». 
Їх Україна отримала від Сполучених Штатів та країн Євросоюзу. 
Легкий універсальний плаваючий «М113» – це основний гусеничний бронетранспортер на озброєнні механізованих військ армії США. 
У початковій комплектації «М113» мав 12,7-міліметровий кулемет і бензиновий двигун. Згодом бронетранспортер декілька разів удосконалювали. 
У ході контрнаступну на Харківщині українські сили використовували бронетранспортери «Bushmaster», які були передані Австралією. 
На озброєнні українських Десантно-штурмових військ «Bushmaster» були оснащені бойовими модулями «R400S-MK2-D-HD». 
Австралійський MRAP «Bushmaster» виробляє компанія «Thales Australia». 
Ця техніка здатна перевозити 9 бійців. Забезпечує захист від стрілецької зброї та вибухів міни (6 кг тротилу), що відповідає стандарту «STANAG4569». 
У ході контрнаступну на Харківщині українські сили використовували бронетранспортери «International MaxxPro» від Сполучених Штатів. 
Конструкція бронеавтомобіля особлива, оскільки захищена корпусом з V-подібним дном. 
Стверджується, що MaxxPro здатний захистити екіпаж під час наземного вибуху міни до 7 кг у тротиловому еквіваленті. Загальна маса машини в залежності від модифікації 12,7–13,4 тонни. 
У бронемашині розміщується три члени екіпажу (водій, командир та навідник) та до шести десантників. На даху розміщена відкрита башта для встановлення кулеметів калібром 7,62-мм або 12,7-мм. 
У ході контрнаступну на Харківщині українські сили використовували високомобільний багатоцільовий колісний транспортний засіб «HMMWV». 
Ці армійські повнопривідні військові автомобілі передають Україні сотнями одиниць зі Сполучених Штатів. 
У ході контрнаступу їх застосовували штурмові мобільні групі, які встановили на «HMMWV» кулемети «Browning M2» та використовували з них гранатомети «АТ4». 
«HMMWV» має колісну формулу – 4х4. Двигун дизельний V8 GM 6.2L потужністю 160 к.с., або V8 GM 6.5L потужністю до 195 к.с., автоматична чотиридіапазонна коробка передач GM 4L80-E з двоступеневою роздавальною коробкою. Максимальна швидкість 113 км/год (70 миль/год). 
У ході контрнаступну на Харківщині українські сили використовували різні іноземні автомобілі та вантажівки. 
Зокрема, французькі легкі автомобілі «Peugeot P4», німецькі вантажівки «MAN KAT 5T», швейцарські вантажівки «Saurer 2DM», броньовані «Pinzgauer Vector PPV» з Австралії та інша техніка. 
Варто зазначити, що це не повний список залученої західної техніки. Також у ході контрнаступу українські військові застосували раніше захоплену бронетехніку російських військових. 
