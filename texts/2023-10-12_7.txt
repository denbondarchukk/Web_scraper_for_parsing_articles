FPV-дрони: зброя, що змінила сучасну війну
Масове застосування FPV-дронів у бойових діях між українськими та російськими силами, кардинально змінило картину сучасної війни. 
Вдале застосування одного або декількох дешевих дронів може знищити техніку вартістю мільйони доларів. 
Про це свідчать безліч відео бойового застосування таких безпілотників на фронті. 
Розглянемо у чому полягає особливість FPV-дронів та їхні бойові можливості з ураження техніки і живої сили. 
FPV-дрони – вид безпілотників, керування якими здійснюється за допомогою функції “вигляд від першої особи” (англійською абревіатура означає FPV – First Person View). Це функція передавання відео в реальному часі з камери, що встановлена в передній частині БПЛА. Оператор керує безпілотником за допомогою пульта і бачить місцевість навколо безпілотника в реальному часі за допомогою спеціальних окулярів, так, ніби він сидить усередині самого безпілотника, подібно до пілота. 
Це не військова техніка, такі дрони в цивільному житті використовують для розваг, наприклад, у спортивних перегонах. Вони можуть нести корисне навантаження, при цьому у FPV-дронів немає автопілота і вони літають без GPS. 
Дрони проявляють виняткову маневреність і здатні швидко змінювати напрямок руху. Це потребує високого рівня майстерності та підготовки. Через те, що оператору доводиться вручну керувати всіма процесами польоту. Характеристики залежать від конкретної моделі, FPV-дрони можуть розвивати швидкість понад 100 кілометрів на годину і більше. 
Під FPV-дронами в російсько-українській війні мають на увазі швидкісні квадрокоптери, керовані за допомогою спеціальної гарнітури. 
Військові використовують FPV-дрони у ролі камікадзе з різними бойовими частинами, а також для скидів боєприпасів на противника після чого безпілотник повертається. Такі безпілотники активно використовуються під час війни Росії проти України. У навчених руках FPV дрони-камікадзе є високоточною зброєю, яка здатна уражати різну броньовану техніку і знищувати особовий склад ворога. 
Дрони можуть нести боєприпаси різних типів та різної ваги, залітати у окопи і траншеї та вікна будівель, окрім того потрапляти у люки і двері ворожої техніки. Такі дрони дають можливість уражати ворожі цілі на дистанціях до 10 і можливо, більше кілометрів. 
Українські військові активно застосовують FPV-дрони практично із самого початку повномасштабного російського вторгнення. Ними оперують різні підрозділи ЗСУ, Нацгвардії, СБУ та Сили спецоперацій і бійці ГУР й інші підрозділи. Зазвичай військові діють невеликими групами, з  операторів і їх помічників. Іноді FPV дрони-камікадзе або зі скидом, діють у парі з розвідувальними коптерами – це забезпечує більшу ефективність застосування та ситуаційну обізнаність для операторів. 
У 2022 році такі дрони під потреби військових почали масово збирати та закуповувати вже готові різні волонтерські ініціативи, а потім до цього процесу доєдналися і приватні підприємства. 
На фронті дрони з високою точністю залітають у ворожі бліндажі, люки танків та бронемашин і автомобілів. 
Одна з великих переваг FPV-дронів – їхня ціна і висока точність застосування. Найкращі моделі коштують удвічі дешевше за звичний квадрокоптер Mavic. До прикладу, безпілотник, що коштує до 1000 доларів здатен нести на собі заряд, який у разі успішного влучання може уразити і навіть повністю знищити БМП чи танк противника вартістю кілька мільйонів. 
Спочатку волонтерські групи та приватні виробники використовували комплектуючі куплені переважно в Китаї. 
Зараз виробництво поставлено на потік, і йдеться вже про тисячі FPV-дронів на місяць. Виробники наразі працюють над диверсифікацією постачання деталей і налагодження випуску окремих складових вже в Україні, щоб бути менше залежними від зовнішнього ринку. 
У липні в Міністерстві оборони України повідомили, що, починаючи з лютого 2022 року, взяли на озброєння чи в експлуатацію 28 моделей безпілотників різних типів від українських виробників. 
«Серед них, у тому числі, 9 моделей дронів-камікадзе, серед яких 3 літакового типу, а також 6 моделей FPV-дронів. Загальна кількість поставлених до Збройних сил України БПЛА і дронів в рамках закупівель Міноборони налічує тисячі одиниць», – йшлося в повідомленні. 
За твердженням відомства, після спрощення процедури для виробників восени минулого року термін прийняття нової техніки в експлуатацію скоротився з двох років до кількох тижнів. 
У серпні 2023 року, радник міністра з питань стратегічних галузей промисловості Ярослав Олійник на конференції iForum, повідомив, що вже три вітчизняні державні заводи почали виробництво FPV-дронів. 
Також він наголосив, що Мінстратегпром працює для машстабування та розвитку ринку українських БПЛА, шукаючи шляхи партнерства державних та приватних виробників. Крім того, проводиться локалізація виробництва комплектуючих в Україні та співпраця з міжнародними інвесторами, фондами і виробниками. 
“Мілітарний” наводить лише декілька прикладів реалізованих в Україні проєктів по FPV-дронам. 
У вересні Міноборони допустило до експлуатації в Збройних Силах України вітчизняний ударний FPV-дрон KH-S7, який призначений для ураження різноманітних рухомих та стаціонарних наземних цілей. 
Дрон почали розробляти з літа минулого року. У команду зібралися однодумці, серед яких були інженери та військові, що раніше разом цікавились та роками займалися БПЛА, як хобі. 
Заявлено, що FPV-дрон KH-S7 несе штатно корисну вагу в 1 кілограм на відстань 7 км, потужності вистачає і на більше, але є багато умов. За словами розробників, цей безпілотник українські військові застосовували на дальності 9,5 кілометрів. Виробник зараз займається масштабування випуску дронів для задоволення наявних потреб українського війська. 
Також в Україні працюють над FPV-дронами з самонаведенням. Зокрема, у цьому напрямку працюють фахівці компанії AirUnit. У компанії пояснюють, що за умови наявності такої системи, оператору БПЛА потрібно буде лише захопити ціль виділивши об’єкт на екрані, далі в справу вступить програмне забезпечення. 
При наявності такої системи вирішується проблема втрати зв’язку і промаху дрона, що може статися під час пікірування на ціль. 
В Україні також розробляють і виготовляють боєприпаси для скиду з FPV-дронів. Зокрема, волонтери з проєкту «Сталеві Шершні» створили спеціальний шрапнельний боєприпас з готовими уражаючими елементами у вигляді металевих кульок, призначений для боротьби з живою силою противника. 
Шрапнельний боєприпас має механічний носовий наколювач. Діаметр корпусу становить 63 мм та вага в повністю зібраному вигляді становить 800 г. 
Для завдавання ударів з повітря за допомогою нових боєприпасів оператори БПЛА використовують метод пікірування. Такий підхід до застосування дає змогу використовувати FPV-безпілотники по кілька разів. 
У жовтні поточного року, Кабмін ухвалив рішення, яким максимально спростив імпорт матеріалів для виробництва боєприпасів і бойових частин для БПЛА. 
Перед цим в Україні офіційно вивели в окрему категорію боєприпаси для безпілотників. Наразі українські безпілотники застосовують кустарно адаптовані для скидування з розвідувальних БПЛА/підвісу під FPV-дрон штатні боєприпаси, а також саморобні вироби сумнівної якості. 
Українські бійці Сил оборони застосовують FPV-безпілотники для знищення різної військової техніки та живої сили російської окупаційної армії. 
Наведемо лише кілька прикладів ударів цими дронами, що призвело до втрати в силах загарбників. 
У червні українські військові показали застосування FPV-дронів для ураження російських універсальних мінних загороджувачів (УМЗ) на базі бортової вантажівки ЗИЛ-131В, що призначені для дистанційної постановки протитанкових, протипіхотних та змішаних мінних полів. 
У липні на бахмутському напрямку FPV-дрон під управлінням оператора СБУ повністю знищив важку вогнеметну систему ТОС-1А «Солнцепек». 
Для ураження обрали безпілотник «Пегас», який придбали в межах проєкту «Армія дронів» за кошти компанії Everstake. «Пегас» виготовляють із недорогих іноземних деталей та оснащують бойовою частиною. Такі безпілотники передають багатьом підрозділам Збройних Сил та Службі безпеки України. 
У Луганській області українські військові FPV-дроном уразили пускову установку зенітно-ракетного комплексу «Бук» окупантів. 
Російський комплекс протиповітряної оборони уразили бійців роти ударних безпілотних авіаційних комплексів «АХІЛЛЕС» 92-ї окремої механізованої бригади. 
Зараз українські військові проводять наступальну операцію навколо Бахмута, щоб оточити ворожі сили і не дати росіянам перекинути підрозділи звідси на південь. 
Для цього зокрема активно використовують FPV-дрони, якими уражають автомобілі та бронетехніку російських окупантів. На цей напрямок, зокрема і Головне управління розвідки направило своїх операторів дронів-камікадзе. 
Українські військові також цілесапрямовано полюють за російськими операторами дронів для їхньої ліквідації. 
Нещодавно ударний FPV-безпілотник знищив російський операторів БПЛА на Херсонщині. Дрон влучив у вікно квартири багатоповерхового будинку, де були розташовані окупанти. 
Внаслідок влучання у приміщенні відбулась вторинна детонація, що може бути пов’язано із вибухом боєприпасів або ж підготовлених до запуску ворожих дронів-камікадзе. Це була бойова робота українського FPV-дрона підрозділу безпілотних літальних комплексів “Ластівка” 11 бригади НГУ. 
Сили оборони України почали  застосовувати FPV-дрони з бойовою частиною, яка уражає цілі шляхом підриву у повітрі уламково-фугасної або шрапнельної бойової частини. 
На опублікованих кадрах видно застосування ударного безпілотника для ліквідації п’ятьох російських військових, що сховались за згорілим корпусом БМД-2. 
Почувши звук квадрокоптера окупанти вчасно зреагували та покинули місце потенційного влучання, однак замість пікірування FPV-дрон здетонував у повітрі прямо над росіянами. Четверо з них опинились у зоні ураження та, вірогідно, отримав поранені. 
З початку масового застосування FPV-дронів на фронті українськими Силами оборони, РФ відставали у цьому сегменті БПЛА. 
Однак згодом, росіяни розгорнули серійне виробництво таких дронів. Це пов’язано з вливанням великих коштів, які країна -агресор спрямувала у військово-промисловий комплекс. Масове виробництво таких безпілотників розпочалося у другій половині 2023 року. Тепер російські окупанти взмозі застосовувати на фронті проти українських захисників, тисячі FPV-дронів. 
Українським військові захопили серійний російський FPV дрон-камікадзе «Бумеранг», який міністерство оборони РФ презентувало 1 березня цього року. 
Цей російський безпілотник виготовляють з текстоліту. Він має деталі іноземного виробництва. На нього встановлюється акумулятор, камера Foxeer, відеопередавач Reaper Extreme, чотири електродвигуни F80 PRO KV1900, антена та приймач BetaFPV. 
Поява на фронті російсько-української війни FPV-безпілотників, які виконують різні бойові задачі. Призвело до розвитку цього сегменту літаючих безпілотників, які можуть уражати техніку і живу силу, як в якості дронів-камікадзе так і багаторазових БПЛА з механізмом скиду боєприпасів на ціль. 
Вони становлять велику небезпеку, що змушує шукати нові підходи у тактиці застосування підрозділів на полі бою, нові методи захисту військової техніки, розвитку невеликих за розміром засобів РЕБ для захисту окремої одиниці техніки чи окопу від ураження FPV-дронами. 
Бо вдале застосування одного чи декількох таких дешевих безпілотників призводить до зниження або виведення з ладу будь-якої, в тому числі й дороговартісної військової техніки. Що є неспівставно витрачених коштів на виробництво/закупівлю FPV-БПЛА і вартість і часу на виробництво нового танка чи БМП. 
