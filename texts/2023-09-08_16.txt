Словаччина на шляху до призупинення допомоги Україні
З 2022 року уряд Словаччини почав надавати Україні значну оборону підтримку. 
Словацька Республіка сусід України, яка ще з 2014 засуджує російську агресію. 
Проте підтримка словацького уряду може закінчитися з приходом до влади опозиції на чолі з колишнім прем’єр-міністром. 
Опитування громадськості засвідчило украй негативну для України зміну думки у Словаччині. 
До повномасштабного вторгнення Словаччина займала проукраїнську позицію. 
Словаччина, ще при прем’єр-міністрі Роберті Фіцо та президенті Андрії Кіски, у 2014 році за агресію проти України долучилася до санкцій проти Росії. 
Роберт Фіцо (був прем’єр-міністром до 2018 року) з 2015 року неодноразово підтверджував, що Словаччина, як відповідальна держава, і надалі підтримуватиме єдність Європейського союзу у питанні санкцій стосовно Росії. 
Потім країна почала приймати українських військовослужбовців на реабілітацію. 
У 2019 році президентом Словаччини стала Зузана Чапутова, тоді почалися дипломатичні скандали з Росією. 
Того ж року стало відомо, що співробітники російських спецслужб у Словаччині прагнуть завербувати працівників центральних органів державної влади, сил безпеки, а також спеціалістів у сфері енергетики та оборони. 
Вже через рік Словаччина видворила трьох російських дипломатів з країни за шпигунство. 
Офіційні військова допомога від Словаччини полягала у навчаннях з українськими військовими та розгортанні тренувальної місії. 
У 2021 році Словаччина відправила свій підрозділ для участі у навчаннях «Об’єднані зусилля» на території України. 
Також Словаччина відряджала своїх військових до України для участі в Параді з нагоди 30-ї річниці відновлення Незалежності України. 
Керівництво Словаччини від початку повномасштабної війни почало надавати значну оборону підтримку України. 
Словаччина посилює українські Збройні Сили бронетехнікою, протиповітряними комплексами, боєприпасами та навіть бойовою авіацією. 
Офіційна допомога включає: 
У Словаччині займаються ремонт української військової техніки. 
Також між Україною та Словаччиною укладені оборони договори на постачання самохідних установок Zuzana 2. 
Словацька Республіка підтримує українське військо так, наскільки це сьогодні можливо. 
У березні 2023 року повідомлялось, що Словаччина надала військової допомоги Україні на 10% свого оборонного бюджету і входить до десятки країн-лідерів у світі за цим показником. 
У самому словацькому суспільстві відношення до України неоднозначне. Словаччина стала уразливою для російських наративів. 
Якщо всі чотири уряди, які перебували при владі протягом останніх трьох з половиною років, були явно проукраїнськими та прозахідними, то настрій словацького суспільства за останній рік значно змінився на користь Росії. 
Згідно з останнім опитуванням громадської думки, проведеним компанією Globsec у восьми країнах ЄС Центральної та Східної Європи, словаки мають найросійськіші та антизахідні настрої в досліджуваному регіоні. 
Лише 40 відсотків словаків вважають Росію винною у війні проти України. З іншого боку, 34 відсотки стверджують, що російська агресія була спровокована Заходом. 
Мало того, 76 відсотків опитаних у регіоні рішуче виступають проти санкцій щодо Москви, а 69 відсотків відкидають військову допомогу Україні. 
Словаччина показує, до чого призводить ситуація, коли кілька факторів збираються разом: відсутність довіри до інститутів, суспільство, яке схильне вірити дезінформації, та впливові політичні сили, які можуть використати розчарування та страхи суспільства у своїх інтересах. 
Насамперед у Словаччині глибоко вкоренилася недовіра суспільства до держави. 
У лютому 2018 року журналіст-розслідувач Ян Куцяк та його наречена Мартіна Кушнірова були вбиті, ймовірно, за наказом кримінального словацького бізнесмена Маріана Кочнера, який уже відбуває тривалий тюремний термін за інші злочини. 
Вбивство спричинило відставку прем’єр-міністра Роберта Фіцо та його уряду. 
2019 року країна обрала прогресивну президентку Зузану Чапутову, яка прославилася як активістка боротьби з корупцією. 
Наступного року після парламентських виборів до влади прийшла ліберально-консервативна коаліція. Однак вона майже з самого початку виявилася глибоко розколотою і не змогла провести багато реформ. 
У Словаччині 30 вересня відбудуться парламентські вибори і високі шанси перемогти на них має партія під керівництвом колишнього прем’єр-міністра Роберта Фіцо (партія Smer-SD). 
У результаті до влади в країні, яка є одним із найактивніших прихильників України, може прийти людина, яка просуває антизахідні наративи. 
Фіцо вже обіймав посаду прем’єра у 2006–2010 та 2012–2018 роках. 
Згідно з останніми соцопитуваннями, за партію Фіцо Smer-SD («Курс – соціальна демократія») мають намір голосувати 20% виборців. 
У її головного конкурента партії «Прогресивна Словаччина» (партія президентки) — 16%, у партії «Голос — соціальна демократія» (HLAS) — 12%. Інші набирають 9% і менше. 
Попри підтримку раніше від Фіцо санкцій проти Росії, зараз перебуваючи в опозиції, він виступав проти вакцинації під час пандемії, засуджував «фашистів в Україні», протестував проти постачання зброї Україні та назвав «американським агентом» президента країни Зузану Чапутову. 
Джон Кампфнер, письменник та автор документального фільму «Розділена Словаччина», нещодавно близько години розмовляв із заступником голови Smer-SD, і той так описував російсько-український конфлікт: 
«Ми дивимося на нього як на війну чужими руками, яку Сполучені Штати ведуть проти Росії на українській землі. Справа не в Росії та демократії. Річ у тім, що Росія захищає свою культурну, національну ідентичність проти ліберальної манії Заходу» 
Просування таких ідей Фіцо та його прихильниками, а також російська пропаганда дають плоди, якими планують скористатися на майбутніх виборах. 
«Кампанія ненависті та екстремізму, яку веде Фіцо, демонструє, що стоїть на кону для регіону і всього ЄС, а також для словацької демократії на цих виборах», – заявив лідер «Прогресивної Словаччини» Міхал Сімецька. 
Перемога словацької опозиції може призвести до того, що Словаччина перестане надавати Україні нові оборонні пакети допомоги. 
У зв’язку з можливою перемогою Фіцо на виборах навіть президент Словаччини Зузана Чапутова, яка в інших випадках дотримується нейтралітету, тепер рішуче застерігає від зміни шляху Словаччини у бік від Заходу у напрямку Москви. 
«У цьому випадку словацька позиція може стати схожою на зовнішню політику Віктора Орбана», – сказала Чапутова. 
Імовірно, що Роберт Фіцо своїми заявами просто намагається переманити на свій бік виборців, які поділяють подібні погляди та можуть забезпечити йому перемогу на виборах. 
Не виключно, що після виборів, якщо його партія переможе, Фіцо продовжить курс своєї країни та не зупинить підтримку України, попри свої гасла. 
