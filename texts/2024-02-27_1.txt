Муром – очі росіян, які спостерігають за ЗСУ
Російські військові активно розгортають на території України комплекси дальнього візуального спостереження «Муром-П». 
Ці «очі» спостерігають за діями Сил оборони України та відразу сповіщають про «порушників», які потрапляють у зону комплексу. 
У 2016 російська армія бере на озброєння комплекс охорони «Муром 1 СВ». 
Через два роки комплекс «Муром-П» надходить також до ФСБ, точніше до прикордонної служби ФСБ, яка відповідає за кордон. 
Таким чином на державному рівні російських військових починають багато років оснащувати наземними «очима», які призначені для візуального контролю місцевості, периметрів, підступів і шляхів пересування. 
Відмітними рисами комплексу є можливість швидкого розгортання та тривала робота в автономному режимі. 
«Муром» має індивідуальне оповіщення звуковими, світловими та вібраційними сигналами особового складу про тривожну подію. При виявленні порушника комплекс подає сигнал «Тривога». 
Мобільність комплексу забезпечується швидкозбірною/розбірною конструкцією складових частин. 
Автономність роботи комплексу забезпечується електроживленням від комплекту сонячних модулів, бортової мережі автомобіля чи генератора. 
Для передачі на великі відстані здійснюється організація радіоканального зв’язку з віддаленим постом оператора. 
Комплекс включає: 
STS-172 дозволяє відображати траєкторії пересування та дальність до різних рухомих об’єктів, як-от людина, автомобіль, літак, човен тощо. 
У радіолокаторі використовуються алгоритми обробки радіосигналів, що дозволяють отримувати точні дані про спостережувані об’єкти за будь-яких погодних умов. 
У цілому комплекс дозволяє сканувати контрольовані території у ручному режимі та режимі відеолокації. 
Режим відеолокації передбачає автоматичне сканування заданих позицій, виявлення та супровід цілей поворотною відеокамерою та тепловізором. 
Для реалізації цього режиму використовуються інтелектуальні технології – FineTrack та FineDome. 
Модуль керування поворотними відеокамерами FineDome призначений для автоматичного супроводу ними рухомих цілей. 
Програмний модуль FineTrack призначений для виявлення ознак порушень на території за допомогою прямого візуального контролю та відеореєстрації. 
Управління комплексом здійснюється за допомогою ноутбука зі встановленим програмним забезпеченням, підключеного до блоку управління кабельними лініями зв’язку або радіоканалом. 
Місце оператора може розташовуватися в безпосередній близькості від місця розгортання комплексу в межах 100 м, а також на відстані до 8 км. 
Комплекс має модуль для підключення автономних радіоканальних периметральних сповіщувачів (STS-105, STS-102, STS-110) та можливість відображення та управління сповіщувачами з їх прив’язкою до карти місцевості. 
Усі можливості: 
У разі тривоги відбувається звукове та візуальне оповіщення оператора, а поворотний пристрій відеотепловізійного модуля автоматично наводиться на ділянку периметра з порушником. 
Може здатися, що «Муром» – це просто камера спостереження, проте цей комплекс включає багато різного обладнання. 
Основу становить відеокамера далекого огляду SDP-8083 та тепловізор SDP-8615М/SDP-8815M, встановлені на поворотному пристрої SDP-881. 
Поворотний пристрій дає можливість наводити відеокамеру та тепловізор, змінюючи їх азимут та кут нахилу. 
Радіолокатор STS-177 призначений для виявлення наземних та водних об’єктів, а також визначення дальності до них, їх швидкості пересування та геометричних параметрів. 
Блок живлення 12В/24В БПМ24 забезпечує електроживлення обладнання комплексу від бортової мережі автомобіля при використанні щогли, що входить до складу комплексу. 
Контролер зв’язку STS-507 використовується для організації бездротового каналу зв’язку великої пропускної здатності між двома точками. 
Сповіщувач STS-102P призначений для формування сповіщення про тривогу і передачу його радіоканалом на пост моніторингу або на комплект «Уником-1-Н». 
Комплект «Уником-1-Н» забезпечує прийом тривожних сповіщень від охоронних сповіщувачів комплексу і передачу його на індивідуальні сповіщувачі «Уником-Амулет» безпосередньо або через ретранслятор. 
Ретранслятор STS-931P призначений для розширення дальності установки сповіщувачів та можливості використання їх в умовах відсутності прямої видимості. 
Ретранслятор забезпечує перенаправлення тривожного повідомлення, що надходить від комплекту «Уником-1-Н» на індивідуальні сповіщувачі. 
Індивідуальний сповіщувач «Уником-Амулет» призначений для прийому та фіксації тривожного сповіщення та видачі звукового, світлового та вібраційного оповіщення. 
Зарядний пристрій STS-943M призначений для заряджання акумуляторних батарей «Уником-1-Н» та індивідуальних сповіщувачів від мережі змінного струму. 
Акумуляторний блок використовується для акумуляції енергії від сонячних модулів (STL-725), бензогенератора (STL-724) та забезпечення електроенергією комплексу. 
Блок БРДМ-К використовується для отримання та обробки сповіщень від охоронних сповіщувачів та трансляції їх ноутбуці. 
Ноутбук комплексу зі спеціальними програмним забезпеченням призначений для керування, налаштування та організації єдиного інформаційного простору комплексу. 
Також встановлюються антени RFE 5300/23HV на контролер STS-507 та забезпечують організацію бездротового каналу зв’язку на дистанції до 8 км. 
Росіяни розміщують комплекс «Муром-П» на всій окупованій території України та на кордоні. Може здатися, що комплекс – незначна ціль, проте це не так. 
Виявлення та знищення цього комплексу спостереження стало важливим для Сил оборони України. 
Для знищення цих комплексів обрали дуже просте рішення – застосовувати FPV-дрони з вибухівкою. 
Комплекс, який здатний вести оптичне та тепловізійне спостереження на відставні до 10 км, росіяни ховають у гілках дерев, у будівлях та на баштах. 
