Meteor: потенційне покращення можливостей українських F-16
Європейська керована ракета “повітря-повітря” MBDA Meteor може вважатися найкращою у класі ракет середньої дальності, а її унікальний двигун забезпечує високу ефективність на більшості ділянках польоту. Не дивлячись на це, потенційна інтеграція ракети на українські F-16 буде залежить не тільки від головних виробників ракети, але й від Сполучених Штатів, які не дуже схвалюють бажання інших країн інтегрувати неамериканську зброю на американську техніку. 
Поява ракети Meteor в першу чергу пов’язана з вимогами Королівських Повітряних Сил Сполученого Королівства у 1990-х роках отримати нову далекобійну зброю, здатну знищувати цілі на відстанях більше ніж 200 км та забезпечити високі характеристики у випадку запуску з малих висот. Крім того, ракета мала залишатись в рамках масогабаритних характеристик американської AIM-120 (вага 161 кг +-, довжина 3.6 метри, діаметр 178 мм), яка у той час активно закуповувалась європейськими країнами та самою Британією. Справжнім кроком вперед стала інтеграграція в ракету ППРД (прямоточний повітряно-реактивний двигун) виробництва німецької компанії Bayern-Chemie.  
Новий тип двигуна забезпечує покращені у 5 разів характеристики ракети порівняно зі звичним твердопаливним ракетним двигуном. Завдяки використанню кисню як окислювача для роботи двигуна, ракета отримує ряд переваг над своїми конкурентами. В першу чергу, це пов’язано з використанням повітрозабірників які слугують для спрямування повітряного потоку до двигуна. Від потоку повітря залежить і вихідна енергія ракети, яка має використовуватись в залежності від того з якої висоти відбувається пуск та на якій дальності знаходиться ціль. Якщо ціль знаходиться на невеликій дальності або пуск відбувається з низьких висот, то ракета повністю відкриває повітрозабірник для роботи двигуна на повну потужність. У випадку коли ціль знаходиться на великій дальності програмне забезпечення ракети регулює кількість повітря задля забезпечення найефективнішої роботи двигуна та підбирає відповідний профіль польоту.  
Крім того, ракета має можливість повністю закривати повітрозабірники під час польоту для відключення двигуна та запускати його на відповідній дальності до цілі. Така можливість дозволяє на безпосередній близькості до цілі, використовувати потужність двигуна на повну, що покращує маневровість та збільшує вірогідність знищення цілі яка маневрує та робить протиракетний маневр. 
Треба зазначити, що регулювання тяги недоступне на інших ракетах “повітря-повітря” середньої дальності, які використовуються у світі через використання твердопаливного ракетного двигуна де відповідна концентрація окислювача вже упакована всередину ракети. Крім того, такі ракети не мають можливості регулювання тяги та повного вимкнення роботи двигуна. 
Не дивлячись на переваги цього типу двигуна, треба зазначити що, через використання габаритних повітрозабірників, ракета має гірші аеродинамічні якості порівняно з класичними ракетами з твердопаливним ракетним двигуном. Їх наявність збільшує лобовий опір через що, ракета швидше втрачає швидкість та погіршується маневровість з вимкненим двигуном. 
Що стосується системи наведення, ракета Meteor не сильно відрізняється від інших сучасних ракет які використовують активну головку самонаведення окрім японської Type 99B. Японська ракета використовує активну фазовану антенну решітку яка має перевагу над щілинною антенною в можливості пошуку цілі на фоні землі, захопленню, дальності виявлення малорозмірних цілей та зменшені чутливості до радіоелектронних перешкод. Наразі, щілина антена встановлюється на європейську Meteor, американську AIM-120, російську Р-77, китайську PL-12 та інші. 
Інтеграція ракети Meteor можлива на винищувач F-16 завдяки використанню сучасної шини MIL-STD-1760, яка дозволяє шляхом оновлення програмного забезпечення та записом відповідної інформації використовувати ракету цього типу. Сам стандарт MIL-STD-1760 це інтерфейс який дозволяє встановити зв’язок між системами літака та системами озброєння або системами протидії. Завдяки масовості цього стандарту усі літаки США та частина літаків країн НАТО використовують шину цього типу. Треба зазначити, що інтегроване озброєння може працювати по різному, через різні радіолокаційні станції, наявність/відсутність стандарту обмінну даними Link 16 або різних моделей підвісних контейнерів розвідки та цілевказання. 
Більшість винищувачів F-16, а також варіант MLU наразі оснащені бортовими радіолокаційними станціями серії AN/APG-66(v)2 (AN/APG-68 на літаках модернізованих після 2010 року) які використовують щілинну антену для передачі та випромінювання. На наш час, такий тип антени можна вважати морально застарілим для сучасних винищувачів через обмеження пов’язані зі скануванням простору. 
Саме використання щілинної антени не дозволяє ефективно застосовувати ракети по декількох повітряних цілях. В першу чергу це пов’язано з малою швидкістю сканування простору. По-друге, радарні станції такого типу потребують спеціальний режим для наведення ракет, у тому числі й ракет типу Meteor та AIM-120. Через це інформація про розміщення літака противника у просторі буде мати похибку, яка вплине на ефективність. 
Для покращення можливостей ведення повітряного бою та кращої поінформованості, винищувачі F-16 MLU, які передаються Україні мають пройти процес модернізації з встановлення РЛС з АФАР AN/APG-83. Новий радар дозволить одночасно обстрілювати декілька повітряних цілей та паралельно проводити пошук нових цілей у повітрі. 
Нова РЛС з АФАР AN/APG-83 забезпечить якісну перевагу над російськими літаками та дозволить у випадку повітряного зіткнення реалізувати повною мірою можливості активного наведення ракети та прямоточного повітряно-реактивного двигуна. 
Розробка та виробництво ракети Meteor відбувається з залученням близько 50 компаній з п’яти країн які об’єднані у спільне підприємство MBDA, серед яких є Сполучене Королівство, Франція, Італія, Іспанія, Німеччина та Швеція. Не дивлячись на це, головні активи на ракету тримає консорціум MBDA зі Сполученого Королівства, Франції та Німеччини. Ці три країни у випадку експорту ракети мають дати зелене світло на її продаж, оскільки від них залежить основна частина компонентів які використовуються у ракеті. 
Виробництво компонентів серед цих країн розподілене таким чином: 
Через таке розподілення, кожна з трьох країн у випадку експорту має дозволити продаж цієї ракети. У випадку заборони, продаж може бути скасований. 
Через таку політику колективних дозволів, потенційні покупці зброї обходять стороною вироби, які створені спільно з декількома країнами. У випадку якщо на користувача ракети Meteor хоч одна з країн виробників накладе санкції, подальший продаж цих ракет, а також технічне обслуговування буде неможливим. 
Починаючи з 2016 року, ракета Meteor почала надходити у бойові частини та наразі використовується Британією, Францією, Швецією, Німеччиною, Південною Кореєю, Бразилією, Грецією, Індією, Іспанією, Катаром та Хорватією. 
Крім того, повна інтеграція цих ракет була проведена на літаки Eurofighter Typhoon (крім італійських та іспанських), Saab Gripen C та E, Dassault Rafale та корейським перспективним літаком KAI KF-21 Boramae. 
Інтеграція європейської ракети середньої дальності Meteor дозволить підняти на вищий рівень можливості українських F-16, які отримають більш далекобійну зброю, а ніж американські AIM-120 останніх модифікацій та дозволять проводити пуски під час польоту з низьких висот. Крім того, використання ракети цього типу потенційно може стати тією зброєю, яка дозволить ефективно знищувати носії корегованих бомб УМПК на великих дальностях. 
Не дивлячись на можливий спільний дозвіл на продаж цих ракет Україні, наразі найголовнішою проблемою насправді є Сполучені Штати, які у випадку передачі ракет цього типу Україні, мають провести роботи з інтеграції ракети у програмне забезпечення літака, яке заблоковане для усіх користувачів винищувачів F-16 у світі. Для проведення інтеграції, дозвіл мають дати як представники компанії, так і відповідні органи у Департаменті оборони США. 
