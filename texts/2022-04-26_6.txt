ПЗРК LMM Martlet на озброєнні України
На озброєнні Збройних Сил України стоять новітні британські переносні зенітні ракетні комплекси Martlet. 
У квітні 2022 року в Україні почали з’являтися перші відео з застосуванням цих британських комплексів. 
Українські військові застосовували їх проти російських розвідувальних безпілотників. 
Martlet є універсальною малогабаритною багатоцільовою керованою ракетою Lightweight Multirole Missile (LMM) створеною британським відділенням групи Thales. 
Ракета LMM Martlet виконана аеродинамічно й має стартову масу 13 кг, довжину 1,3 м та діаметр корпусу 76 мм. 
Кумулятивно-уламкова бойова частина має масу 3 кг, при стрільбі по повітряній цілі підривається неконтактним лазерним підривником. 
Двоступеневий твердопаливний двигун забезпечує ракеті відносно невелику швидкість М=1,5 (замість М>3 у Starstreak), але велику дальність стрільби (до 8 км). 
Особливістю LMM Martlet є використання двоканальної системи наведення – лазерної променевої та інфрачервоної на кінцевій ділянці наведення. 
Крім того, бортовий комплекс оборони літака/вертольота, отримуючи сигнал про лазерне опромінення, мабуть, не буде робити автоматичного відстрілу інфрачервоних пасток. 
Транспортно-пускова частина ракети Martlet при цьому відрізняється від Starstreak меншим діаметром задньої частини. 
Відносно невелика швидкість ракети Martlet, робить, ймовірно, більш комфортним та ефективним її наведення оператором ПЗРК із напівавтоматичною лазерною променевою системою наведення. 
На українському каналі Combat Raccoon було опубліковано інструкцією з використання цього ПЗРК. 
Керована ракета знаходиться в герметичному тубусі, який перебуває у транспортному контейнері. 
Тубус має контроль вологості, який має бути синього кольору. 
Після розпакування потрібно перевірити ракету на наявність механічних ушкоджень. 
Далі потрібно натиснути на спеціальний пристрій для виведення лишнього повітря та тримати шість секунд, це дозволить зменшити віддачу. 
Прицільний пристрій йде окремо від ракети у спеціальному контейнері, який захищає від механічних пошкоджень. 
Пристрій має механізми для управління ракетою, засоби поправки на вітер, оптичні засоби, зі зворотної сторони пристрій має лазер наведення та індикатори вологості. 
Після розпакування ракети та прицільному пристрою, потрібно приєднати прицільний пристрій до самої ракети через задню частину. 
Наступною частиною комплексу є багаторазове джерело живлення, яка приєднується до прицільного пристрою. 
Далі оператор має увімкнути систему та супроводжувати ціль три секунди, для того, щоб лазер запам’ятав траєкторію руху повітряної цілі. 
Після увімкнення системи в оператора є дванадцять секунд для пуску. Пуск ракети здійснюється спусковим механізмом, який закривається захисною кришкою. 
Ракета керується самим оператором за допомогою джойстика. Для успішного ураження оператор повинен тримати приціл на центрі цілі. 
