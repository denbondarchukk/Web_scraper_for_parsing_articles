Поради для воїнів щодо засинання
Турбота про сон важлива під час війни – кілька порад для військових щодо гігієни сну. 
Чому турбота про сон важлива навіть під час війни? Як засинати? Якими є правила гігієни сну? Які ризики “культури неспання”? 
Далі — кілька порад із посібника “Чому турбота про сон важлива під час війни та як робити це правильно”.  
Його підготувала платформа доказової інформації про здоров’я під час війни “Бережи себе”. 
Військовослужбовці мають, найперше, пам’ятати, що головна небезпека “культури неспання” (яка так поширена у підрозділах) під час служби полягає у фактичному зниженні боєздатності — фізіологічних і психологічних якостей, що необхідні для успішного ведення бойових дій та завдань, які їх підтримують. 
Тривалий дефіцит сну — це негативний вплив на здоров’я, який може мати наслідки навіть після завершення служби. 
Маємо визнати, що задачі, які виконують військові, та ті умови, в яких вони перебувають, часто унеможливлюють дотримання звичних правил. Однак головним завданням має стати зниження шкоди від таких умов та пом’якшення негативних впливів. 
Тривале неспання може знижувати концентрацію уваги, фокусу, пам’яті, швидкості реакції на подразник; змінюється відчуття вмотивованості; може з’являтись дратівливість, відчуття фізичної слабкості; тремор кінцівок (це може впливати на прицільність стрільби); підвищується загальна кількість помилок при фізичній та інтелектуальній діяльності. 
Усе це підвищує небезпеку для життя військовослужбовця. 
Відтак, пробуйте спати за першої можливості, якщо це дозволяють безпекові умови. Особливо в періоди підготовки до певних операцій, протягом реалізації яких буде потреба бути бадьорими довше. 
Нижче подаємо базові практичні рекомендації щодо засинання, адаптовані та доповнені біологинею Ольгою Масловою: 
Підкреслимо, що елементи цієї ж техніки можна використовувати для денних можливостей подрімати. 
Пам’ятайте: готовий до бою воїн — виспаний воїн.  
Більше за посиланням. 
