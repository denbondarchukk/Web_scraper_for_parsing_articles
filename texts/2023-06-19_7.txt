Новий випуск коміксу про профілактичний огляд та обслуговування американської техніки
Вічна і важлива тема – обслуговування перед експлуатацією. Для чого це треба? Чому це важливо? Як це робити? А якщо я щось пропущу і не зроблю – наскільки сильно це буде помітно і до яких наслідків це призведе? Якщо ви собі поставили усі питання вище, окрім останнього (це поганий знак), тоді наш новий переклад саме для вас! 
У простій і невимушеній формі коміксу автори PS Magazine розказали що таке PMCS (профілактичний огляд та обслуговування) і для чого воно потрібне в армії США. 
Наша армія тільки на шляху становлення до подібного у сфері обслуговування, але поступово з насиченням війська західною технікою ми переймаємо досвід роботи з західним обладнанням у великій кількості та всі необхідні навички для цього (мобільні майстерні Хамві від “Повернись Живим”, переклади мануалів ТМ). 
Саме в цьому короткому, але насиченому інформацією коміксі можна дізнатись як працювати з TM (технікал мануал – по суті інструкція з техніки), яка структура підрозділів обслуговування армії США, хто за що відповідає у цій структурі і ще багато чого іншого. Звісно треба розуміти, що певна частина матеріалу відноситься суто до армії США (такий момент як листи замовлення нових ЗЧ), але може послугувати прикладом для нас, як можна організувати цей процес ефективніше. 
Цей переклад Ви зможете знайти також у нашому телеграмм каналі “Мілітарний”, де він буде викладений у зручному форматі окремими слайдами і архівом. 
