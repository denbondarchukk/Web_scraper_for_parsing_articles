CZ Bren 2: достойна альтернатива АК та AR?
Нещодавно українські соцмережі облетіла по справжньому хороша новина – Чеська Республіка передасть Україні ліцензію на виробництво штурмових гвинтівок CZ Bren 2. 
Компанія Česká Zbrojovka, що має майже сторічний досвід у розробці та виготовленні вогнепальної зброї, по справжньому пишається своїм виробом. 
Саме тому у цій статті доречно буде поговорити про автомат Bren 2, його “братів” й історію компанії-виробника. 
Česká Zbrojovka – це чеське підприємство, що було заснована в далекому 1939 році як акціонерне товариство. 
Формування підприємства проходило в рамках масштабного перенесення виробничих потужностей Чехословаччини від західних кордонів, яким загрожувала нацистська Німеччина. 
З того часу і по сьогоднішній день виробничі та наукові потужності CZ знаходяться в місті Угерський Брод. 
Чи не найпершою продукцією компанії були пістолети CZ 36, DUO та LK 38. Крім того, компанія випускала авіаційні кулемети Kulomet vz. 30 і MG 17. 
Після Другої світової війни підприємство було націоналізоване і поступово стало основним чехословацьким виробником стрілецької зброї. В той час випускалися пістолети CZ 50, Pistole vz. 52 
Тоді основним виробом підприємства був пістолет-кулемет Samopal vz.48A/B під патрон 9х19-мм та його 7,62х25 ТТ варіація  Samopal 24/26. 
Починаючи з 1948 по 1968 рік, підприємство виготовило понад пів мільйона одиниць кожної з варіацій. 
У період з 1950-го по 1959 випускалися карабіни OP vz. 54 та vz. 52/57. 
Наступним виробом чеського підприємства, що доречі використовувався у російсько-українській війні, є 7,62х39-мм автомат Samopal vzor 58. 
Автомат вироблявся у декілька етапів: перший етап стартував у 1959 і завершився у 1964, за цей час виробничі потужності підприємства виробили понад 400 тисяч екземплярів. 
Другий етап виробництва розпочався у 1968 і завершився 1985 році, в рамках другого етапу CZ виробив понад 500 тисяч одиниць. 
Ще одним по справжньому легендарним зразком стрілецького озброєння виробництва CZ є пістолет-кулемет калібру 7,62-мм Samopal vzor 61, що більше відомий як Scorpion. 
Scorpion виготовлявся з 1963 по 1979 рік, за цей час підприємство випустило з конвеєра понад 200 тисяч одиниць. 
Після розвалу Союзу, Варшавського блоку і Чехословатчини, підприємство Česká Zbrojovka було приватизоване і відновило свій статус акціонерного товариства. 
Окрім зброї (в основному пістолетів), компанія виробляла компоненти для автомобільної та авіаційної промисловості. 
Перші спроби створення сучасної стрілецької системи компанія зробила у 90-х роках випустивши прототип CZ 2000, що включав в себе два автомати і ручний кулемет у калібрах 5,56х45-мм. 
CZ 2000 базувався на АКС-74, АК-74 та РПК-74 відповідно. Через економічні труднощі система так і не стала на озброєння армії Чехії, а обмежена кількість автоматів експортувалася до Індії. 
У 1996 році компанія відкрила свій американський підрозділ CZ-USA свою діяльність він розпочав у Каліфорнії , але вже у 1998 році переїхав до Канзас-Сіті, штат Канзас , де працює й по сьогодні. 
Пізніше, у 2005 році, через CZ-US був придбаний відомий американський виробник зброї компанія Dan Wesson Firearms. 
У 2013 році був заснований зброярський холдинг Colt CZ Group SE, до якого згодом увійшла велика кількість різних компаній, в тому числі й легендарна компанія Сolt, що у 2015 році оголосила про своє банкрутство. 
Холдинг включає в себе компанії Česká zbrojovka, Colt, Colt Canada (Diemaco), CZ Export, CZ-USA, Dan Wesson, EG-CZ Academy, Spuhr i Dalby AB, Zbrojovka Brno, CARDAM та 4M Systems. 
У рамках створення міжнародного холдингу Česká zbrojovka Group у 2018 році було створено CZ-USA як самостійну господарську одиницю. 
А вже у 2019 році компанія СZ-USA розгортає власні виробничі потужності на налагоджує серійне виробництво вогнепальної зброї. 
Сучасними “флагманами” компанії є пістолети CZ 75 , CZ P-07 , CZ P-10, CZ SHADOW та рушниці CZ 457 , CZ 600 , CZ-USA Field Sports . 
Пістолети кулемети представлені CZ Scorpion EVO 3, автомати CZ Bren 2 та CZ 805, а снайперські гвинтівки – CZ TSR (Tactical Sniper Rifle). 
Bren і його варіант Bren 2 являють собою автомати нового покоління, які західні зброярі називають Next Generation Service Rifle. 
Під таке визначення відносять сучасні стрілецькі системи, що розроблені на базі AR, АК, гібридних систем або систем автоматики власної розробки. 
Серед таких систем, що підпадають під неофіційне визначення NGSR є SCAR-L/H, Bushmaster ACR, Robinson Armaments XCR і навіть польський GROT. 
Всі ці автомати мають високий ступінь модульності, який дозволяє швидко підлаштовувати озброєння під конкретні завдання. Саме тому таку зброю часто називають стрілецькими системами. 
Що цікаво, всі ці стрілецькі системи активно використовуються у російсько-українській війні. 
Автомат Bren вперше показали у 2009 році а перше замовлення надійшло у 2010. Bren існує у таких конфігураціях: 
Bren використовує газовідвідну автоматику з коротким ходом поршня і замиканням поворотом затвора. 
Використання пластику дозволило зменшити вагу Bren до 3,6 кілограмів, для порівняння, АК-74 важить 3,8 кілограмів. 
Ствольну коробку виготовлено з алюмінієвого сплаву, коробку ударно-спускового механізму разом із пістолетною рукояткою і шахтою магазину зроблено з витривалого, ударостійкого та негорючого пластику. 
Приклад складається убік та регулюється за довжиною. 
Запобіжник/перемикач режимів вогню, рукоятка затвора та затримка затвора можуть встановлюватися на будь-яку сторону за потреби користувача. 
Ударно-спусковий механізм забезпечує три режими вогню – автоматичний, з відсічками по 2 постріли і одиночний. 
Механічні та оптичні прицільні пристрої встановлюються на інтегровану на ствольну коробку планку Пікатінні. 
Боєживлення патронами калібру 5.56-мм відбувається з магазинів типу STANAG. 
Для набоїв калібру 7.62-мм розроблено спеціальні магазини ємністю 30 набоїв, виконані з прозорого пластику, які не сумісні з іншими зразками зброї. 
CZ BREN має дві довжини ствола: 360-мм (14,2 дюйма) для стандартного варіанту A1 і 277-мм (10,9 дюйма) для варіанту A2.  Ствол хромований для кучності та довговічності. 
Додаткове оснащення включає спеціально розроблений 40-мм підствольний гранатомет CZ 805 G1 та багнет-ніж. 
У жовтні 2015 року СZ  показали оновлену версію під назвою Bren 2. Новий автомат отримав значно покращену ергономіку та функціональність. 
Він розроблений з урахуванням побажань чеських військовослужбовців, інженери компанії зменшили вагу на 0,5 кілограма, переробили механізм взводу. Також була значно спрощена процедура обслуговування механізму автомата. 
Новий Bren 2 може використовувати три типи стволів – 207-мм (8 дюймів) для 5,56×45-мм, 227-мм (9 дюймів) для 7,62×39 мм, 280-мм (11 дюймів) і 357-мм (14 дюймів). 
Швидкозмінні стволи дають змогу змінювати як їхню довжину, так і калібр. Перехід між калібрами відбувається шляхом швидкої заміни ствола з газовою трубкою, казенної частини та шахти магазину. 
Автомат Bren 2 існує у таких варіантах: 
Основними країнами-експлуатантами Bren/Bren 2 є Чехія, Україна, Іноденізя, Мексика, Франція, Єгипет, Словаччина та Португалія. 
У Чехії Bren 2 стоїть на озброєнні як армійських так і поліцейських підрозділів. У Індонезії та Максиці автомат використовують в основному поліцейські спецпризначенці, а у Франції – спецпідрозділ жандармерії GIGN. 
Цікаво, що французи використовують Bren 2 у калібрі 7,62-мм, у такому ж варіанті автомат використовують єгипетські десантники та місцева Республіканська гвардія. 
В Україні найбільшого поширення Bren 2 отримав у спецпідрозділах Головного управління розвідки, найчастіше його можна побачити у бійців “Кракену” та частин Інтернаціонального легіону. 
Перші Bren 2 з’явилися в українському війську ще весною 2022 року. Перша медійна поява відбулася під час боїв за Сєвєродонецьк. 
На одному відомому фото цими автоматами були озброєні український політик Копитін Ігор та заступник керівника офісу Президента України Роман Машовець. 
Українські оператори Bren 2 хвалять його за витривалість у жорстких умовах експлуатації та низький рівень експлуатаційних проблем. 
30 вересня 2023 року з’явилася інформація, що Чеська Республіка передасть Україні ліцензію на виробництво Bren 2. Відомо, що українська локалізація отримає назву “Січ”. 
Розгортання виробництва цієї вогнепальної зброї на українських потужностях названо серед “флагманських” проектів українсько-чеської співпраці, яку обговорювали на Міжнародному форумі оборонних індустрій в Києві. 
Окрім того Чехія допоможе налагодити лінію виробництва боєприпасів. Цей проект втілюватиме компанія Sellier & Bellot. 
