Як правильно планувати бій – кілька порад командиру щодо TLP
Вміння планувати бій є ключовим для командира. З чого складається підготовка бою? На що важливо звернути увагу? 
Капітан Андрій Барсуков, інструктор Вишколу капітанів — навчального курсу для командирів рот, взводів і офіцерів штабів батальйонів Сил територіальної оборони ЗСУ, розповів про одноосібне планування бою. Воно відоме у військах США та багатьох країн НАТО як TLP (Troop Leading Procedures). В українському перекладі — процедури планування бою. 
Планування бою — це насправді ваше міркування та ваш план того, як ви будете перемагати в бою. Під час такого міркування ви будете враховувати умови місцевості, противника, свої можливості та ресурси, які є у вашому розпорядженні. 
Планування бою — це термін, який позначає те саме, що й термін організація бою, який використовується в Бойових Статутах Сил ТрО або ж Сухопутних військ. 
Це елемент більшого процесу, який називається підготовкою бою, яка включає в себе: 
Підготовка підрозділів до виконання бойових завдань. Тут підпорядковані вам підрозділи, так як і ви, мають спланувати виконання свого бойового завдання. Кожен командир на своєму рівні має підготувати зброю, техніку та поповнити всі матеріально-технічні засоби. 
Крім того, вам як командиру надзвичайно важливо потренувати особовий склад у виконанні найскладніших елементів майбутніх дій. 
Для цього вам доведеться відтворити умови майбутнього бою. Знайти схожий рельєф, побудувати загородження, інші перешкоди — і разом з командирами та особовим складом тренуватися у виконанні найскладніших елементів майбутніх дій. 
Ваша мета під час такого тренування — довести до автоматизму дії, необхідні для виконання того чи іншого елементу. Доведені до автоматизму навички є саме тим чинником, який підвищує ефективність виконання завдання і зберігає особовий склад. 
Наприклад, перший батальйон першої дивізії морської піхоти США під командуванням Джима Метіса перед операцією “Буря в пустелі” декілька місяців відпрацьовував подолання мінно-вибухових загороджень іракської армії на схожій місцевості в пустелі Саудівської Аравії. Вони відпрацьовували різні сценарії — як діяти в разі втрати зв’язку, використання противником хімічної зброї, загибелі командира — аж поки не діяли злагоджено, як один організм. 
Тому таких тренувань не буває забагато. 
Не відкрию вам таємниці, що вам завжди буде бракувати часу, ресурсів, інформації та людей для виконання визначених завдань. Більше того, часу, ресурсів, інформації та людей бракує завжди будь-якому командирові під час будь-якої війни.
Власне, в усіх цих обмеженнях і є природа війни. А талант командира — за таких обмежень досягати максимального результату. 
Крім цього, будь-який бойовий командир знає, що за нинішньої інтенсивності бойових дій, може бракувати часу навіть для базових потреб бійців. Але логіка тут проста – змінити такі умови ми можемо лише перемагаючи ворога на полі бою. Адже це дасть нам можливість тримати ініціативу в своїх руках, а отже мати більше часу на підготовку. 
Під час підготовки району ведення бойових дій важливо підготувати маршрути висування та провести інженерні роботи — встановити вибухові чи невибухові загородження, обладнати позиції, опорні пункти тощо. 
Працюючи у підрозділах вам необхідно пересвідчитись, що ваші командири взводів правильно зрозуміли своє завдання, спланували його виконання відповідно до вашого замислу та виконали заходи із підготовки підрозділів. 
Крім того, пам’ятайте, що своєю присутністю та спілкуванням з людьми ви піднімаєте бойовий дух бійців та мотивуєте їх. 
Після цього ми можемо зосередитися на плануванні бою. 
TLP – це назва методики одноосібного планування бою. В українському перекладі – процедури планування бою. Найперше ця методика призначена для командирів рот, командирів взводів чи командирів відділень. 
Відповідно до процедур планування бою командир діє за кроками і таких кроків вісім: 
Усі перелічені кроки процедур планування бою відповідають крокам роботи командира, які зазначені в Бойових статутах Сил ТрО чи Сухопутних військ. Важливо зазначити, що командир може змінювати порядок планування. 
Детально про ці кроки можна дізнатися у навчальному відео, яке підготувала команда Вишколу капітанів: «Планування бою: робота командира роти, взводу, відділення». 
За посиланням можна отримати супровідні навчальні матеріали про планування бою. 
 «Від бійця до бійця» — спільний інформаційний проєкт Українського ветеранського фонду та Сил територіальної оборони ЗСУ. 
