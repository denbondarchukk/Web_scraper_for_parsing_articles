Як ефективно вести вогонь з ДШК – поради для бійців
Однією з найрозповсюдженіших моде­лей важких кулеметів на озброєнні у наших бійців є ДШК калібру 12,7 мм. Серед захисників такий кулемет лагідно називають «дашка». 
Що варто знати, якщо вам дісталася саме така зброя — розповідає військовослужбо­вець, кулеметник Сергій на псевдо «Шутнік». 
Найкраща ефективність використання ДШК з тактичним комплексом (приклад плюс сошки) досягається з позиції лежачи. Якщо є можливість, то підвищити ефек­тивність ведення вогню можна шляхом додавання оптики. 
Оптику варто встановити за допомогою кріплення «ластівчин хвіст». 
Крім цього, другий номер мусить мати бінокль або підзорну трубу для корегуван­ня стрільби. 
Ми спочатку ставили ДШК на станини на пікапах, але досвід показує, що це за­надто ризиковано через низьку живучість машин, і краще використовувати ДШК на сошках. 
Потрібно завжди чистити зброю відра­зу після роботи, мати з собою багато баліс­толу або іншого засобу для чистки. 
Чистити зброю після дощу, якщо вона була під ним декілька годин і більше. Якщо ви не працюєте з кулеметом і він просто лежить у вас десь на позиціях — чистити його раз на два-три дні. 
Чистити кулеметні стрічки слід через кожних три-чотири відпрацювання (ми заливали їх «солярою», давали «відкисну­ти», а потім прочищали. Також можна ко­ристуватися і звичайним балістолом). 
Є люди, які радять обробляти спреєм для консервації зброї вже забиті стріч­ки з патронами. Мати в ЗІП-наборі (з ін­струментами для зброї) додаткові ключі, які допоможуть зняти ДГК (дулове галь­мо-компенсатор) для чистки, бо іноді з цим проблеми. 
ДШК — дуже вибаглива зброя. Окрім того, її ресурс часто майже вичерпаний за роки експлуатації. Тому головна складність в тому, що «дашка» часто ловить клин. Най­більше проблем буває з утиканням патрону в стволі. 
Зброя має бути постійно почищеною та змащеною. До того ж, з особистого досвіду скажу, що бувають проблеми через саморобні станини або тактичні комплекси, які, напри­клад, заважають нормальному допуску стріч­ки в стрічкоприймач. Тому зброю слід не тіль­ки обов’язково пристріляти на полігоні, але й провести навчальні стрільби більше ніж на 200 набоїв, щоб можна було перевірити мак­симально можливі варіанти клинів у ДШК. 
Із калібру 12.7 мм у піхотних підрозділах найбільше є ДШК та «Утьосів» (НСВ 12,7), а в деяких підрозділах — Browning, на який мож­на замовити додаткові деталі для ремонту, ЗІПи, оскільки ця зброя виготовляється досі. 
Найкраще не вигадувати чогось нового і стріляти по тій балістиці, яка відома. Ми працювали з ДШК по позиціях ворога з 800 метрів до 1300 метрів, ця зброя дозволяє спо­кійно вражати цілі на такій дистанції. 
«Від бійця до бійця» — спільний інформаційний проєкт Українського ветеранського фонду та Сил територіальної оборони ЗСУ. 
