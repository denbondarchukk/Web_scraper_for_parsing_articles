Зброя F-16: які бомби та ракети будуть потрібні Україні
Початок підготовки європейських винищувачів F-16 та їх передача Україні, ознаменується збільшенням можливостей бойового компонента наших повітряних сил. Не дивлячись на спроби частовокої модернізації парку радянських винищувачів для використання західного озброєння, їх можливості все одно залишаються обмеженими через відсутність повноцінної інтеграції з системами літака. Винищувач F-16 зможе виправити цю ситуацію, і продемонструвати себе як багатоцільову та багатофункціональну платформу, 
Починаючи з 1990-х років, інтеграція авіаційного озброєння на винищувачі F-16 йшла повних ходом. Країни які мали власні ракетні програми, без проблем могли модернізувати свої F-16 для використання не американських ракет класу повітря-повітря, або повітря-земля. Також, кінець холодної війни ознаменувався спробами країн які використовували F-16, зробити з нього багатоцільовий багатофункціональний літак, аби використовувати його як основну машину повітряних сил. Такий підхід дозволив провести глобальну програму модернізації, та подовжити ресурс літака. 
Наразі найпоширенішим варіантом комплексу озброєння винищувача F-16A/C є використання ракет малої дальності AIM-9 і ракети середньої дальності AIM-120. Ці ракети забезпечують базові можливості для ведення повітряного бою на різних дистанціях, і можливості перехоплення ворожих цілей за прямою зоною видимості, так і в ближньому повітряному бою. 
Основним озброєнням для ведення маневрового повітряного бою виступає ракета AIM-9X, яка з 2005 року стала основною ракетою малої дальності для більшості винищувачів F-16 у світі. Новий двигун MK-139 збільшив максимальну дальність польоту ракети до 30 км (21 км у версії М) по нерухомій цілі, а також максимальну швидкість ракети. 
Версія X отримала більш досконалу систему LOAL (захоплення цілі після пуску), що у поєднані з радіокорекцією по лінії зв’язку Link 16, дозволяє ракеті виходили на дальні дистанції захоплення ворожих цілей. Треба зазначити, що винищувачі F-16 Block 20 MLU не мають інтегрованого інтерфейсу для використання ракети AIM-9X, і по наш час використовують ракети 80-х років AIM-9M. Не дивлячись на це, практика війни демонструє що російські винищувачі з побоюванням літають біля кордонів України, та уникають можливих зіткнень, тому використання версії M, може повною мірою реалізуватись у боротьбі з крилатими ракетами та дронів, які створюють більшу загрозу для України. 
Що стосується ракети AIM-120, то її технічні та габаритні можливості дозволяють використовувати проти цілей у маневровому бою, але все ж, ракета більш підходить для пуску на малі та середні дистанції. Не дивлячись на активний розвиток ракети сімейства AMRAAM, більшість версій винищувачів F-16, у тому числі F-16A Block 20 MLU які Україна отримає найближчим часом, використовують базову версію С. Максимальна дальність пуску цієї ракети за різними оцінками становить до 105 км, а максимальна ефективна дальність пуску, відповідно до американських настанов складає – 50 км, з рекомендованою дальністю пуску – 16 км. Використання активної головки самонаведення та каналу передачі даних Link 16, дозволяють проводити корегування ракети на середній ділянці польоту. В умовах використання цих ракет в Україні, головними цілями для них стануть крилаті ракети та дрони. Через невелику ефективну дальність пуску яка складає 50 км, винищувачі не будуть мати багато можливостей збивати російські літаки за лінією бойового зіткнення, у тому числі й носіїв УМПК. 
Крім того, навіть інтеграція більш сучасної ракети AIM-120D, не сильно розширить ці можливості через те, що ракета у своїх габаритних рамках дійшла свого піка по дальності польоту, і його збільшення можливе лише шляхом покращення балістичної траєкторії польоту, яка також має і свої мінуси, які пов’язані з невеликою швидкістю польоту самої ракети, що дає більше шансів літака противника втікти від неї. 
Винищувач F-16 використовує шину даних MIL-STD-1553 яка полегшує інтеграцію більш сучасних типів озброєння, тому за бажанням замовника, парк літаків може бути модернізований під нові ракети або бомби, шляхом прошивки шини. Для більшості озброєння, яке вже використовується та інтегроване у системи літака хоч одного стройового винищувача, вистачить тільки оновлення програмного забезпечення, аби дати можливість системам літака зчитувати відповідну інформації при його використанні. 
У випадку з норвезькими F-16 які Україна теж отримає, винищувачі були модернізовані для використання європейської ракети повітря-повітря малої дальності IRIS-T, також відомої як AIM-2000. По своїм можливостям ракета має схожі характеристики з американською AIM-9X. Максимальна дальність польоту – 25 км, наведення відбувається з використанням інфрачервоної камери захоплення. 
Номенклатура ракетного озброєння призначена для знищення наземних цілей на літаках цього типу не дуже велика, але забезпечує можливість як уражати цілі на великих відстанях, так і забезпечувати безпосередню підтримку. Винищувачі, які має отримати Україні на початку 2000 років отримали прошивку системи за стандартом М5.1, яка з того часу не оновлювалась, і може використовувати зброю задачу у програмному забезпечені. 
Основною та єдиною далекобійною зброєю, яка є в арсеналі винищувача F-16 – виступає крилата ракета AGM-158 JASSM. Для винищувача F-16 у стандарті M6.5 доступні два варіанти ракет з дальністю польоту до 400 км та до 1000 км. Бойова частина ракети вагою 450 кг, наведення по GPS, а на кінцевій траєкторії ракета використовує інфрачервону камеру для пошуку та захоплення цілі. Винищувач F-16 здатний нести до 4 ракет цього типу, хоча у більшості випадках несе тільки дві. На F-16 Block 20 MLU, можливість використання таких ракет відсутня, але в перспективі їх інтеграція можлива шляхом оновлення програмного забезпечення, та інтеграції ракети у системи літака які потребуються як для наведення, так і для підготовки інерціальної системи наведення перед пуском. 
Також в арсеналі винищувача є далекобійні плануючі бомби AGM-154 JSOW, з максимальною дальністю польоту у 130 км, при умові скиду бомби з висоти у 8 км та швидкості 960 км/год. 
Особливість цієї бомби пов’язана з її бойовою частиною BROACH, яка ідентична до тієї, що використовується на франко/британській крилатій ракеті Storm Shadow/SCALP EG. Боєголовка чудово підходить для знищення укриттів, та інших захищених об’єктів завдяки використанню перезаряду, який пробиває укріплення, а основний заряд який проникає одразу за ним, детонує вже всередині укріпленого приміщення. Крім того, літак може нести до восьми ракет JSOW. 
  
Не дивлячись на можливість використання ракети AGM-65 Maverick, літаки цього типу використовують їх доволі рідко і наразі ця ракета замінюється на звичайні кореговані бомби. Причина полягає в тому, що пуск ракети має відбуватись на дальності до 10 км, крім того, використання кумулятивного варіанта робить із неї доволі вузькоспеціалізовану ракету. 
Використання ракет HARM на винищувачі F-16 реалізована з використанням спеціального контейнера AN/ASQ-213 HTS, але його інтеграція відбувалась на спеціальні моделі винищувача, які використовувались для пошуку та знищення радарів противника. Відповідно до операцій зі знищення ворожих радарів, винищувачі F-16CJ мають працювати разом з літаками РЕБ, які аналізуючи випромінення РЛС, давали наведення для цих літаків. У випадку самостійних дій, літак стає більш вразливим, через самостійний пошук. 
Можливість встановлення корегованих бомб на винищувач F-16 з’явилась з моменту інтеграції підвісного контейнера лазерного цілевказання. Його наявність додала велику можливість використовувати кореговані бомби з лазерним наведенням різної ваги. Програмне забезпечення літака може працювати з усіма бомбами сімейства Paveway, які наразі знаходяться на озброєні. Крім того, літак може використовувати бомби JDAM, які повною мірою інтегровані у систему озброєння літака, і мають можливість наведення бомб під час польоту. 
Перевагою використання винищувачем F-16 корегованих авіабомб JDAM, а також JDAM-ER, є повна інтеграція та переналаштування бомби під час польоту. оскільки бомба інтегрована у мережу літака, пілот з точність знає коли бомба буде готова до скиду, так як перед самим скидом, пілот має налаштувати інерціальну систему наведення шляхом коливанням крил для її калібрування. Подібна процедура є обовязковою, і може зменшити кількість неудачних скидів. 
З моменту прийняття на озброєння бомб SDB у 2006 році, вони були інтегровані на більшості літаків F-16. Сама бомба являє собою невелику 129 кг бомбу, з бойовою частиною від 16 до 93 кг, та дальність польоту в 150 км, при умові скиду на висоті 8 км. 
  
Загальне положення європейських винищувачів F-16 Block 20 MLU на фоні інших сучасних модернізацій не дуже відповідає сучасним тенденціям, і в більшості зав’язане на промисловому комплексі США. В рамках перспективної модернізації українських F-16 великим проривом можна вважати інтеграцію європейської ракети повітря-повітря середньої дальності Meteor, яка використовує прямоточний повітряно-реактивний двигун, що забезпечує чудові характеристики ракети при пусках на невеликих висотах, а також більшу максимальну дальність ракети, а ніж в американського аналога AIM-120D.  
Другим пунктом у покращені можливості винищувача, має стати заводська модернізація літака до стандарту M6.5, який дозволяє літаку використовувати крилаті ракети JASSM, ракети повітря-повітря малої дальності AIM-9Х, а також нові американські ракети повітря-повітря середньої дальності AIM-120D.  
Крім того, у випадку виділення великого пакета фінансування на модернізацію цих літаків, є можливість встановити сучасну бортову радіолокаційні станції AN/APG-83 з активною фазованою антенною решіткою, яка дозволить збільшити дальність виявлення цілей, та забезпечити велику ймовірність виявлення низьковисотних та малогабаритних цілей.  
Нові винищувачі шляхом своєї багатофункціональності будуть здійснювати більшу кількість вильотів, і для забезпечення їх відповідним озброєнням західні партнери мають пришвидшити виробництво комплектів JDAM-ER, завдяки яким українські соколи зможуть завдавати удари у глибокий тил противника. 
