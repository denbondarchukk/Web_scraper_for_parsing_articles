Армія [наземних] дронів
Працюючи (як волонтери) із групами спеціального призначення, а також з СБУ ЦСО (А) ми з друзями і колегам сфокусувались на закупівлях FPV-дронів камікадзе та підтримці школи FPV-пілотів. В одній з ітерацій аналізу зворотного зв’язку ми дійшли до висновку, що під низку завдань нам потрібно забезпечити бійців наземним fpv-дроном. 
Розглядались різні варіанти — від збірки на базі готових шасі, до купівлі подібного “готового” рішення зі всім відомого китайського маркетплейсу. Чесно кажучи, було бажання знайти щось готове, тому що часу дуже небагато. В пошуках готового рішення, познайомився з науковцями з університету з Латвії — місцева команда в рамках Project AGR8 робила щось подібне для своїх військових, але не довела до потрібного стану, на жаль. 
А от хто довів справу до завершення, так це команда з України, яка розробила декілька моделей різного призначення. Мені дуже пощастило знайти і розпочати співпрацю з цією командою. 
Тож, знайомтесь — це Ratel (Медоїд) — наземний дрон, який здатний нести на собі до 100 кг корисного навантаження зі швидкістю 30 км/год. Автором проєкту є Тарас Остапчук, який до війни займався цивільними інфраструктурними проєктами. Зараз, разом з його військовими побратимами, він організував виробництво дронів. 
Цей дрон керується пілотом, як і звичайний FPV — тобто за допомогою апаратури керування та окулярів/монітору. Також в конфігурацію керування може включатись ретранслятор, який можна підвісити на Mavic — це дозволить збільшити дальність дії. “Медоїд” оснащений віддаленою системою підриву. 
Початкова ідея створення цього дрону українською командою збігається з фідбеком, який ми отримали від підрозділів: 
Перша вимога потребувала відповідної платформи, тож почалися експерименти-пошуки варіантів. 
Команда вклала не тільки сили, а як то кажуть і душу. Тож початкове бачення дрона було не тільки про силу, а й про естетику. 
Далі була фаза інтенсивного тестування і аналізу результатів. Ця робота проводилась при неосяжній підтримці 120-го Окремого Розвідувального Батальйону ЗСУ. Як результат — конструкція шасі змінилась тричі, остання версія поєднала в собі найкращі характеристики попередніх моделей. 
Детальні технічні характеристики, зі зрозумілих причин, описувати не буду, але відмічу, що військові залишились задоволеними після успішних іспитів (в тому числі з підривом цілей). 
Ми вже передали декілька одиниць в підрозділи, з якими працюємо. На підході наступна партія. 
 
В планах є виробництво різних модифікацій — розвідка, транспортування амуніції, мінування та інші. Детальніше про це можна буде прочитати в окремих дописах згодом. 
  
Зараз проєкт знаходиться на етапі масштабування виробництва, щоб покрити потреби підрозділів на різних напрямках. Якщо мовою чисел, то перший крок — це вихід на сотні одиниць в місяць. Для цього вже зроблена певна підготовка. 
Звіти про застосування даного типу дронів, а також новини про розвиток проєкту (в тому числі як ви можете допомогти проєкту) будуть публікуватись на “Мілітарному” та на каналі https://t.me/UjeeSpecOps 
