Реактивна артилерія КНДР – перспектива для Росії
КНДР вже багато десятиліть заробляє на продажі реактивних установок різним тоталітарним режимам і, ймовірно, Росія не стане виключенням. 
Північнокорейський оборонно-промисловий комплекс займається реактивними установками під снаряди 107-мм, 122-мм, 200-мм, 240-мм, 300-мм та навіть 600-мм. 
13 вересня Кім Чен Ин і Владімір Путін зустрілися на космодромі «Восточный».  
На зустрічі з високою ймовірністю очільники двох країн домовилися про постачання військових товарів, які направлять на війну проти України. 
Водночас те, що Росія звертається за допомогою до КНДР, показує, як розв’язана проти України війна розвивається для Кремля. 
Реактивна артилерія у Корейської Народно-Демократичної Республіки представлена багатьма зразками. 
Перші РСЗВ країна на північній частині корейського півострова почала отримувати під час корейської війни. Це були радянські установки БМ-13 «Катюша» з ракетами 132 мм. 
З часом корейці не стали позбавлятися від цих застарілих установок, вони встановили пускові на платформи, які можна перевозити транспортом. 
Потім Радянський Союз постав постачити корейцям 200-мм реактивні установки БМД-20, які по сьогодні не зняті з озброєння КНДР. 
Згодом пускові від цих установок корейці також почали ставити на причіпні платформи. 
До 1959 поставлялись радянські 240-мм машини реактивної системи залпового вогню БМ-24. 
Основним завданням бойової машини БМ-24 було придушення і знищення опорних пунктів, живої сили, укріплень, артилерійських і мінометних батарей. 
У 60-ті роки до озброєння КНДР підключається оборонно-промисловий комплекс Китайської Народної Республіки. 
До Північної Кореї починають надходити китайські 107-мм 12-ствольні реактивні системи Type 63. 
Корейці локалізують цю причіпну реактивну установу, дають їй назву Type 75 та починають встановлювати на різний транспорт. 
Навіть доходили до того, що корейці почали встановлювати ці установки на бронетранспортери M1973 Sinhung VTT-323, які являють собою копії китайського NORINCO YW 531. 
Також на параді можна було побачити модифіковані Type 75 на плаваючих колісних бронемашинах М-1992. 
Знамениті радянські 122-мм 40-ствольні бойові машини БМ-21 «Град» почали надходили до КНДР у 70-ті роки. 
На їх базі оборонно-промисловий комплекс Північної Кореї почав створювати власні 122-мм реактивні системи. 
Використовувались різні шасі від ЗиС-151, китайської копії ЗиЛ-157-FAW Jiefang CA-30 до японського варіанту Isuzu HTW 11. 
Першою РСЗВ стала запущена у виробництво 1973 року БМ-11 — 30-ствольний варіант БМ-21 «Град», у якій 30 стволів поділено на 2 блоки по 15. 
Існує й інший варіант БМ-11 на шасі ЗиС-151, де 30 стволів розташовані рядно, а не поділені на два пакети. 
З кінця 80-х північнокорейці модернізували БМ-11, встановивши її на подовжену базу вантажівки Isuzu HTW 11. 
У цієї вантажівки між кабіною та пакетом напрямних розташований стелаж на 40 додаткових реактивних снарядів. 
Стволи знову були поділені на два блоки. 
Також, як і раніше, корейці створили причіпні 122-мм пускові установки, які перевозять трактори. 
У 2012 році ОПК КНДР розробив 122-мм реактивну установку із 12 направляючими вже на шасі гусеничного бронетранспортера власного виробництва VTT-323. 
Розроблено й варіант на новому шасі 8х8 підвищеної прохідності, який отримав назву М-1992. 
Для цих реактивних систем у Північній Кореї також налагодили випуск боєприпасів. 
Нещодавно вище керівництво КНДР проводило інспекцію заводів з виробництва зброї та боєприпасів. 
На одній з таких інспекцій Лідер КНДР Кім Чен Ин наказав наростити виробництво боєприпасів. 
У 1984 році була створена 240-мм 12-ствольна РСЗВ М-1985 з максимальною дальністю стрільби у 43 км. Її подальшим розвитком стало РСЗВ М-1989 на шасі китайської вантажівки Shaanqi SX2150. 
У 90-му створено варіант М-1985, який має вже 22 стволи на шасі вантажівки. 
У 1991 році M-1991 прийшла на зміну реактивним установкам серії M-1985. 
У 2014 році на навчаннях у КНДР була помічена нова РСЗВ. 
Реальна назва цього комплексу невідома, неофіційно систему позначили як KN-09. 
Це колісна бойова машина з пусковою установкою з вісьма напрямними калібру 300 мм. 
Надалі з’явилася аналогічна машина із 12 напрямними. 
У 2019 році КНДР створила реактивну установку надвеликого калібру. Цей зразок отримав неофіційне позначення KN-25. 
Спочатку ця система базувалася на гусеничному шасі, а з 2020-го показали аналогічний зразок на колісній базі. 
РСЗВ KN-25 відрізняється унікальним калібром – 600 мм при довжині близько 8 м. На гусеничній машині вдалося розмістити шість напрямних для такого боєприпасу, на колісній – чотири та на іншій – п’ять. 
У ході перших льотних випробувань було запущено дві ракети зі східного узбережжя країни до Японського моря. 
Обидві ракети пролетіли приблизно 380 км і досягли максимальної висоти 97 км. 
Зі створення БМ-11 ОПК КHДР починає продавати свої реактивні установки за рубіж. 
Ізраїльтяни стали першими проти кого спрямували реактивні установки, які були виготовлені у КНДР. 
У 1982 році їх зафіксували під час операції Ізраїлю на території Лівану, тоді також вдалося декілька РСЗВ БМ-11 захопити та вивести до Ізраїлю. 
Також КHДР займався поставками своїх реактивних установок БМ-11 до Ірану, де вони брали участь в Ірано-іракській війні. 
Уряд Корейської Народно-Демократичної Республіки також поставляв реактивні установки БМ-11 режиму Каддафі у Лівії. 
Потім корейські 122-мм реактивні М-1992 активно продавались до Ірану, який своєю чергою їх локалізував під назвою HM-20. 
У 1990-х роках в Ірані налагодили серійне виробництво корейської РСЗВ М-1985 на базі вантажівок під назвою Fajr-3. 
Вже у серпні 2023 року стало відомо, що російських військових озброїли 122-мм ракетами для реактивних установок, які виготовили у Північній Кореї. 
Виявлені північнокорейські ракети R-122 калібру 122-мм застосовують з реактивних установок БМ-21 «Град». Вони мають підривники F-122. 
Найімовірнішим постачальником цих ракет став ​​Іран, який, як відомо, володіє ракетами R-122 та активно допомагає Росії у війні проти України. 
Єдине, чим можуть загрожувати КНДР за передачу Росії боєприпасів та артилерії – це санкції. 
Співпраця, включаючи торгівлю зброєю, між Північною Кореєю та Росією стане порушенням ряду резолюцій Ради Безпеки ООН проти Пхеньяна. 
14 вересня речник Державного департаменту Метью Міллер заявив, що Сполучені Штати без вагань запровадять додаткові санкції проти Росії та Північної Кореї, якщо вони укладуть нові угоди щодо продажу зброї. 
«Ми вже вжили низку заходів щодо санкцій проти організацій, які були посередниками в продажі зброї між Північною Кореєю та Росією, і ми без вагань застосуємо додаткові заходи, якщо це необхідно», – сказав представник Держдепу США. 
Також Республіка Корея може запровадити односторонні санкції проти Москви, якщо стане відомо про будь-яку угоду Росії з КНДР. 
«Досягнення Північною Кореєю під час саміту будь-якої угоди з Росією, пов’язаної з торгівлею зброєю, стане надзвичайно серйозною загрозою безпеці та миру на Корейському півострові», – заявив міністр закордонних справ Південної Кореї Пак Джин. 
В українському Головному управлінні розвідки розповіли, що північнокорейський лідер Кім Чен Ин погодився не на все, чого просив Владімір Путін. 
«Мілітарна політика та певна демонстрація власної оборонної спроможності – це частина публічної політики КНДР. Але значною мірою послаблювати власний потенціал там не будуть», – розповіли в українській розвідці. 
Імовірно, додаткові санкції щодо Росії та Північної Кореї у разі укладення нових угод про поставки зброї будуть малоефективними стосовно КНДР й не зупинять можливі продажі зброї. 
Передача артилерійських боєприпасів КНДР позначиться на фронті. Проте допомога КНДР Росії може підштовхнути союзників України надати додаткову військову допомогу, включно з тим, що раніше не надавалось. 
