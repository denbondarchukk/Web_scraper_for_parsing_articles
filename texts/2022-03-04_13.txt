Інструція приєднання до Інтернаціонального легіону оборони України
В Україні створюється Інтернаціональний легіон територіальної оборони у складі іноземців, які бажають долучитися до опору російським окупантам та захисту світової безпеки. 
Також запрацював сайт fightforua.org, який містить всю необхідну інформацію для громадян іноземних держав, які хочуть приєднатися до Інтернаціонального легіону оборони України. 
Опубліковано алгоритм з 7 кроків, як можна приєднатися до цього підрозділу. 
Крок 1. Звернутися до Посольства України у вашій державі з наміром приєднатися до Інтернаціонального легіону територіальної оборони України (запитати військового дипломата або консула, контактні дані – на сайті Посольства): 
Звернутись можна трьома способами: 1) прийти у Посольство фізично; 2) зателефонувати; 3) написати на електронну пошту. 
Крок 2. Уточнити, які документи та одяг (оснащення) необхідно або рекомендовано мати. 
Документи: внутрішній документ (ID або паспорт); закордонний паспорт; документи, які підтверджують проходження військової служби (служби в силових структурах) та участь у бойових діях; інші документи за вказівкою військового дипломата та консула. 
Крок 3. Прибути до Посольства з документами для співбесіди з аташе з питань оборони та врегулювання візових питань з консулом. 
Крок 4. Написати заяву на вступ до територіальної оборони Збройних Сил України на військову службу за контрактом у добровільному порядку (аташе з питань оборони надає допомогу). 
Крок 5. Отримати інструкції щодо порядку прибуття до України, наявності необхідних документів та екіпірування. 
Рекомендовано, за наявності, брати з собою військовий одяг або його елементи, екіпіровку, шолом, бронежилет та інше. 
Крок 6. Вирушити до України визначеним шляхом. 
Представники українських посольств, консульств (за кордоном) та територіальної оборони в Україні надаватимуть допомогу на шляху висування. Їхні контакти нададуть у Посольстві України у вашій державі. 
Крок 7. По прибуттю в Україну на пункті збору вступити до Іноземного легіону територіальної оборони України (підписати контракт) та спільно з бійцями з інших країн та українськими воїнами вирушити на боротьбу з російськими окупантами. 
